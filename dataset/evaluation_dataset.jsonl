{"question_id": "e7909bd4-93b1-400a-8a36-e685b26f52a7", "dataset": "bzk_pilot", "question": "Bij welke organisaties kan ik een Woo-verzoek indienen?", "ground_truth": "U kunt een Woo-verzoek sturen naar overheidsorganisaties.\n\nNaar deze organisaties kunt u een Woo-verzoek sturen:\n- de Rijksoverheid, bijvoorbeeld een ministerie: Algemene Zaken (AZ), Asiel en Migratie (AenM), Binnenlandse Zaken en Koninkrijksrelaties (BZK), Buitenlandse Zaken (BZ), Defensie, Economische Zaken (EZ), Financiën, Infrastructuur en Waterstaat (IenW), Justitie en Veiligheid (JenV), Klimaat en Groene Groei (KGG), Landbouw, Visserij, Voedselzekerheid en Natuur (LVVN), Onderwijs, Cultuur en Wetenschap (OCW), Sociale Zaken en Werkgelegenheid (SZW), Volksgezondheid, Welzijn en Sport (VWS), Volkshuisvesting en Ruimtelijke Ordening (VRO)\n- gemeenten\n- provincies\n- waterschappen\n- organisaties zoals de Eerste en Tweede Kamer, de Raad van State, de Nationale ombudsman, de Raad voor de Rechtspraak, de Algemene Rekenkamer.\n\nSoms vallen andere organisaties ook onder de Wet open overheid.", "source_url": "https://www.rijksoverheid.nl/onderwerpen/wet-open-overheid-woo/vraag-en-antwoord/waar-woo-verzoek-indienen"}
{"question_id": "367f189e-ebf7-45b8-97e3-9cb49db2fdc5", "dataset": "bzk_pilot", "question": "Hoe dien ik een Woo-verzoek in?", "ground_truth": "U mag informatie opvragen over wat de overheid doet en waarom. Veel informatie is openbaar. Dat staat in de Wet open overheid (Woo). U stuurt een Woo-verzoek naar de organisatie waarvan u informatie wilt hebben. Geef zo precies mogelijk aan wat u wilt weten. Dan kan de overheid u sneller en beter helpen.\n\nVerzoek indienen:\nStuur uw Woo-verzoek naar de overheidsorganisatie die de informatie heeft die u zoekt. Dit kan mondeling, per brief of per e-mail. U kunt uw informatievraag ook stellen aan de Woo-contactpersoon van de organisatie. In de Woo-index vindt u de contactgegevens per organisatie. Weet u niet bij welke organisatie u moet zijn? Neem dan contact op met Informatie Rijksoverheid.\n\nVerzoek toelichten - geef bij uw Woo-verzoek de volgende informatie:\n- Het onderwerp: Beschrijf het onderwerp waarover u informatie wilt hebben zo nauwkeurig mogelijk. Het helpt de overheidsorganisatie als u goed uitlegt wat u wilt weten en waarom.\n- Of u op zoek bent naar specifieke documenten, bijvoorbeeld: een bepaald rapport, memo of besluit; over hoe en waarom de overheid een besluit heeft genomen; communicatie binnen de organisatie of met anderen.\n- Over welke periode u informatie wilt ontvangen.\n\nHet is handig als u bij uw verzoek ook uw telefoonnummer doorgeeft: misschien heeft de Woo-contactpersoon nog vragen. Een telefonische toelichting kan helpen bij een goede en snelle afhandeling van uw Woo-verzoek.\n\nSommige overheidsorganisaties hebben een speciaal Woo-formulier. Maak daar vooral gebruik van. Dan kan de overheid u vaak sneller en beter helpen. Er wordt gewerkt aan een algemeen Woo-formulier voor de hele overheid.", "source_url": "https://www.rijksoverheid.nl/onderwerpen/wet-open-overheid-woo/vraag-en-antwoord/hoe-dien-ik-een-woo-verzoek-in"}
{"question_id": "dc0c896a-806f-42c0-b04d-8ed78da0112d", "dataset": "bzk_pilot", "question": "Wat gebeurt er nadat ik een Woo-verzoek heb gedaan?", "ground_truth": "U heeft een Woo-verzoek naar de overheid gestuurd. De overheid moet dan binnen 4 weken beslissen of u de informatie krijgt. Maar het kan ook langer duren. Bijvoorbeeld als het om veel informatie of een ingewikkeld verzoek gaat.\n\nDe overheid kijkt of ze de gevraagde informatie heeft:\nNa ontvangst van uw Woo-verzoek, krijgt u een ontvangstbevestiging. De overheidsorganisatie bekijkt daarna of ze de informatie heeft waar u om heeft gevraagd. En of die openbaar gemaakt kan worden. Is dat het geval, dan krijgt u de informatie. Meestal per post of per e-mail. Heeft de organisatie de informatie die u nodig heeft niet? Dan stuurt ze u door naar de organisatie die de informatie wel heeft.\n\nGesprek met contactpersoon:\nSoms kan de organisatie de gevraagde informatie niet meteen geven of zijn er vragen over uw Woo-verzoek. Dan kan de Woo-contactpersoon van die organisatie contact met u opnemen voor een gesprek.\n\nBinnen 4 tot 6 weken antwoord of in overleg:\nDe overheid moet binnen 4 weken antwoord geven op uw Woo-verzoek. Soms lukt dat niet, omdat een verzoek ingewikkeld of groot is. Dan mag de overheid de periode om antwoord te geven met 2 weken verlengen.\n\nSommige informatie mag de overheid niet met u delen:\nDe overheid geeft nooit vertrouwelijke of privacygevoelige informatie. En ook geen informatie die de veiligheid van Nederland in gevaar brengt.\n\nBesluit over uw Woo-verzoek - een organisatie kan per gevonden document 3 besluiten nemen:\n- het document helemaal openbaar maken\n- het document gedeeltelijk openbaar maken\n- het document niet openbaar maken\n\nBezwaar maken tegen besluit op uw Woo-verzoek:\nBent u het niet eens met het besluit op uw Woo-verzoek? Dan kunt u bezwaar maken. Bent u journalist, wetenschapper of heeft u een ander beroep waarvoor het openbaar maken van overheidsinformatie belangrijk is? Dan kunt u het Adviescollege Openbaarheid en Informatiehuishouding (ACOI) vragen om u te helpen.", "source_url": "https://www.rijksoverheid.nl/onderwerpen/wet-open-overheid-woo/vraag-en-antwoord/wat-gebeurt-er-nadat-ik-een-woo-verzoek-heb-ingediend"}
{"question_id": "af499aa7-8c3a-46ea-85e6-ba2ff351a928", "dataset": "bzk_pilot", "question": "Hoe kan ik bezwaar maken tegen een beslissing van de overheid?", "ground_truth": "U kunt een bezwaar opsturen naar de overheidsorganisatie die de beslissing heeft genomen. Dit kan per post en digitaal. U moet uw bezwaar indienen binnen 6 weken na bekendmaking van het besluit.\n\nBezwaar maken tegen een besluit van de overheid - u kunt in de volgende situaties bezwaar maken:\n- U bent het niet eens met de beslissing op uw eigen aanvraag.\n- U bent het niet eens met een beslissing op een aanvraag van iemand anders. De aanvraag moet ook invloed hebben op u.\n- U heeft nadelige gevolgen van een beslissing van de overheid.\n\nDe inhoud van uw bezwaar - in het bezwaar moet het volgende staan:\n- uw naam en adres\n- de datum\n- uitleg van het besluit waartegen u bezwaar maakt\n- waarom u het niet eens bent met het besluit en dus bezwaar maakt\n- uw handtekening\n\nBinnen 6 weken bezwaar maken:\nU moet binnen 6 weken nadat de beslissing is genomen bezwaar maken. Dit doet u bij de overheidsorganisatie waar het om gaat. Dit kan per post en via een digitaal kanaal.\n\nGeen bezwaar mogelijk bij besluit over algemene regels:\nHet is niet mogelijk bezwaar te maken tegen een besluit over algemene regels.\n\nSoms administratief beroep in plaats van bezwaar:\nSoms is bezwaar maken tegen een beslissing niet mogelijk, maar moet u een administratief beroep doen. Dit doet u bij een andere overheidsorganisatie dan de organisatie die de beslissing nam.\n\nBezwaar indienen kost niets:\nEen bezwaar indienen kost niets. U bent ook niet verplicht een advocaat te nemen. U kunt de overheidsorganisatie om een vergoeding vragen van de kosten die u heeft gemaakt als u gelijk krijgt.", "source_url": "https://www.rijksoverheid.nl/onderwerpen/bezwaar-en-beroep/vraag-en-antwoord/bezwaar-tegen-beslissing-overheid"}
{"question_id": "ab8e6ce6-b65b-4c2d-8ead-3ed080766289", "dataset": "bzk_pilot", "question": "Wat kan ik doen als de overheid te laat beslist over mijn aanvraag of bezwaar?", "ground_truth": "De overheid moet op tijd een beslissing nemen op uw aanvraag of bezwaar. Vaak heeft u recht op een dwangsom als de overheid niet op tijd beslist. Ook kunt u via de rechter een besluit afdwingen.\n\nOverheid moet binnen een termijn besluit nemen:\nDe overheid moet binnen een vastgestelde periode een beslissing nemen over uw aanvraag. Deze periode heet de beslistermijn. De overheid moet in ieder geval binnen 8 weken een besluit nemen of een nieuwe beslistermijn bekendmaken.\n\nBeslistermijn voor bezwaren is vaak 6 weken:\nEr is een wettelijke termijn waarin de overheid op uw bezwaar moet reageren. In de meeste gevallen is dit 6 weken. Bij inschakeling van een bezwaarschriftenadviescommissie is dit meestal 12 weken.\n\nOverheid mag beslistermijn verlengen met 6 weken:\nDe beslistermijn kan in de meeste gevallen verlengd worden met maximaal 6 weken.\n\nRecht op dwangsom als overheid niet op tijd besluit:\nBeslist de overheid niet op tijd? Dan heeft u recht op een dwangsom. Voordat u recht heeft op een dwangsom moet u de overheid in gebreke stellen. Download het formulier ingebrekestelling en stuur de brief naar de overheidsinstantie. De overheid heeft dan 2 weken de tijd om alsnog een beslissing te nemen. Gebeurt dat niet, dan gaat de dwangsom automatisch lopen.\n\nHoogte dwangsom:\n- € 23 per dag voor de eerste 2 weken\n- € 35 per dag voor de volgende 2 weken\n- € 45 per dag voor de overige dagen\nDe dwangsom loopt uiterlijk 42 dagen en bedraagt maximaal € 1.442.\n\nDirect beroep instellen na dwangsom:\nVanaf het moment dat de dwangsom gaat lopen kunt u ook direct beroep instellen bij de rechter.", "source_url": "https://www.rijksoverheid.nl/onderwerpen/bezwaar-en-beroep/vraag-en-antwoord/beslissing-aanvraag-bezwaar-te-laat"}
{"question_id": "6bbedb07-229a-4a4e-b2d8-11d7f7f13d64", "dataset": "bzk_pilot", "question": "Hoe vraag ik DigiD aan?", "ground_truth": "U kunt uw DigiD aanvragen via de website DigiD.nl. U moet hiervoor wel ingeschreven staan in de Basisregistratie Personen (BRP). Informatie over het aanvragen van DigiD in het buitenland staat op de website nederlandwereldwijd.nl.\n\nDigiD aanvragen:\nInformatie over het aanvragen van een DigiD vindt u op DigiD.nl. U kunt daar ook direct uw DigiD aanvragen.\n\nNieuwe DigiD aanvragen - in de volgende situaties moet u opnieuw uw DigiD aanvragen:\n- U bent uw gebruikersnaam vergeten.\n- U bent uw wachtwoord vergeten (tenzij u eerder wachtwoordherstel heeft ingesteld).\n- U heeft uw DigiD 3 jaar lang niet gebruikt.\n- U heeft uw DigiD niet binnen 21 dagen geactiveerd.\n\nDigiD machtigen:\nRegelt iemand anders uw online zaken met de overheid voor u? Geef dan nooit uw DigiD af. U kunt toestemming geven via DigiD Machtigen.\n\nDigiD aanvragen in het buitenland:\nWoont u buiten Nederland? Op de website van Nederland Wereldwijd staat hoe u in het buitenland een DigiD kunt aanvragen.", "source_url": "https://www.rijksoverheid.nl/onderwerpen/digitale-overheid/vraag-en-antwoord/hoe-vraag-ik-digid-aan"}
{"question_id": "1667b282-6126-4dfc-89b7-f373e416f1dd", "dataset": "bzk_pilot", "question": "Met welke inlogmiddelen kan ik online zaken regelen met de overheid?", "ground_truth": "Als burger gebruikt u DigiD om zaken te regelen met de overheid. Bedrijven regelen zaken met eHerkenning. Burgers en bedrijven kunnen vanuit het buitenland ook inloggen met Europees goedgekeurde inlogmiddelen (eIDAS).\n\nOnline zaken regelen met de overheid via DigiD:\nU kunt steeds meer zaken online met de overheid regelen met uw DigiD. Bijvoorbeeld met: gemeenten, provincies, waterschappen, ministeries, uitvoeringsorganisaties zoals de Belastingdienst, SVB en UWV. Ook zorginstellingen, zorgverzekeraars, onderwijsinstellingen en pensioenfondsen bieden soms DigiD aan als inlogmiddel.\n\nDigiD aanvragen:\nU kunt uw DigiD aanvragen via de website van DigiD.\n\neHerkenning:\nMet eHerkenning kunt u als bedrijf of organisatie online zakendoen met (overheids)diensten in Nederland en in de rest van Europa. Met eHerkenning kunt u bijvoorbeeld bij de Belastingdienst een aangifte doen. Meer informatie staat op eHerkenning.nl.\n\nEuropees inloggen (eIDAS):\nBurgers en bedrijven in de Europese Economische Ruimte (EER) kunnen steeds vaker gebruik maken van hun eigen nationale inlogmiddel om online zaken te regelen met de Nederlandse overheid. De nationale inlogmiddelen moeten dan wel Europees goedgekeurd zijn.", "source_url": "https://www.rijksoverheid.nl/onderwerpen/digitale-overheid/vraag-en-antwoord/met-welke-inlogmiddelen-kan-ik-online-zaken-regelen-met-de-overheid"}
{"question_id": "b24cd6a2-28cc-4737-a26f-acc6c3022c3c", "dataset": "bzk_pilot", "question": "Wanneer moet ik mij in de Basisregistratie Personen (BRP) laten inschrijven als ingezetene?", "ground_truth": "Komt u langer dan 4 maanden in Nederland wonen, dan moet u zich als ingezetene laten inschrijven in de Basisregistratie Personen (BRP).\n\nInschrijven als u in Nederland komt wonen:\nU moet zich inschrijven bij de gemeente op uw vaste woonadres of op een briefadres. Inschrijven is gratis.\n\nBinnen 5 dagen na aankomst in Nederland inschrijven:\nU moet zich binnen 5 dagen na uw aankomst in Nederland inschrijven. Na het inschrijven in de BRP krijgt u een burgerservicenummer (bsn). Dit nummer heeft u nodig voor contact met de overheid.\n\nLater of anders inschrijven in de BRP:\n- U verblijft korter dan 4 maanden in Nederland. Dan kunt u zich laten inschrijven in de BRP als niet-ingezetene.\n- U heeft geen geldige verblijfsstatus en wacht op een verblijfsvergunning.\n- U kunt uw identiteit niet bewijzen.\n\nGegevens in de BRP wijzigen:\nVerhuist u naar een andere gemeente in Nederland? Geef dit dan door aan de gemeente waar u naartoe verhuist. Gaat u in Nederland trouwen? Of krijgt u een kind? Deze gegevens worden automatisch ingeschreven in de BRP.\n\nKloppen uw gegevens in de BRP niet?\nDan kunt u om een wijziging vragen bij de gemeente waar u woont. Bent u niet-ingezetene? Ga dan naar een RNI-loket voor het wijzigen van uw gegevens.", "source_url": "https://www.rijksoverheid.nl/onderwerpen/privacy-en-persoonsgegevens/vraag-en-antwoord/wanneer-in-brp-inschrijven"}
{"question_id": "a71731d4-6761-4e04-ac25-cbd10fa8cd9c", "dataset": "bzk_pilot", "question": "Hoe kan ik een paspoort of identiteitskaart aanvragen?", "ground_truth": "U vraagt een paspoort of ID-kaart aan bij de gemeente waar u staat ingeschreven. Als u in het buitenland woont, kunt u terecht bij Nederlandse ambassades en consulaten. Of bij 1 van de grensgemeenten in Nederland.\n\nPersoonlijk aanvragen:\nU moet een paspoort of identiteitskaart altijd persoonlijk aanvragen. Ook kinderen moeten aanwezig zijn bij de aanvraag. U heeft na het aanvragen van het document maximaal 3 maanden de tijd om het op te halen.\n\nWat moet u meenemen?\n- een kleurenpasfoto die voldoet aan de pasfoto-eisen\n- alle reisdocumenten die in uw bezit zijn\n\nGeen Nederlandse nationaliteit:\nOm een paspoort of ID-kaart te kunnen aanvragen, moet u de Nederlandse nationaliteit hebben. Heeft u die niet, maar wel een geldige verblijfsvergunning? Dan kunt u onder voorwaarden een vreemdelingenpaspoort krijgen.\n\nGeen vaste woonplaats of verblijfplaats:\nU kunt terecht bij verschillende Nederlandse grensgemeenten.\n\nPaspoort of ID-kaart verloren of gestolen:\nMeldt dit bij de gemeente waar u staat ingeschreven. U legt na uw melding een verklaring van vermissing af. Daarna kunt u een nieuw paspoort aanvragen.\n\nPaspoort ophalen:\nHet duurt ongeveer 5 werkdagen voordat u uw paspoort of identiteitskaart kunt ophalen. Het kan ook langer duren (tot maximaal 4 weken na de aanvraag) als er aanvullend onderzoek nodig is.", "source_url": "https://www.rijksoverheid.nl/onderwerpen/paspoort-en-identiteitskaart/vraag-en-antwoord/hoe-paspoort-of-id-kaart-aanvragen"}
{"question_id": "2bd09c2d-d256-45c6-b61a-38ba6b24ddd4", "dataset": "bzk_pilot", "question": "Wat heb ik nodig om te stemmen bij de gemeenteraadsverkiezingen?", "ground_truth": "Om te kunnen stemmen voor de gemeenteraadsverkiezingen, heeft u een stempas nodig. En een geldig identiteitsbewijs.\n\nStempas:\nU ontvangt uw stempas uiterlijk 4 maart 2026 thuis in de brievenbus. Met de stempas kunt u uw stem uitbrengen in elk stemlokaal binnen uw gemeente. Neem de stempas mee als u gaat stemmen. Bent u uw stempas kwijt of heeft u de stempas niet gekregen? Vraag dan zo snel mogelijk een nieuwe stempas aan bij uw gemeente.\n\nIdentiteitsbewijs:\nOm te kunnen stemmen heeft u ook uw identiteitsbewijs nodig. Dit kan uw paspoort, identiteitskaart, rijbewijs of verblijfsvergunning uit Nederland zijn. Uw identiteitsbewijs mag maximaal 5 jaar verlopen zijn.\n\nU kunt ook een van de volgende documenten laten zien:\n- een paspoort, identiteitskaart of rijbewijs uit een EU-lidstaat of EER-land\n- een paspoort of identiteitskaart uit Zwitserland\n\nMeer informatie over hoe u zich kunt identificeren bij de gemeenteraadsverkiezingen leest u op de website van de Kiesraad.", "source_url": "https://www.rijksoverheid.nl/onderwerpen/verkiezingen/vraag-en-antwoord/wat-heb-ik-nodig-om-te-stemmen"}
{"question_id": "ad8f7d5a-c817-4195-9589-545eb13cc7cb", "dataset": "omgevingswet", "question": "Kan ik bezwaar maken tegen de bouwplannen of omgevingsvergunning van mijn buren?", "ground_truth": "U kunt van tevoren bij uw buren aangeven dat u het niet eens bent met hun bouwplannen. Is de omgevingsvergunning al verleend, dan kunt u hiertegen bezwaar aantekenen of beroep instellen.\n\nBezwaar of beroep tegen omgevingsvergunning:\nIs de omgevingsvergunning voor bouwen al verleend? Dan kunt u tot 6 weken na het verlenen van de vergunning bezwaar aantekenen bij de gemeente. De gemeente moet de vergunning dan heroverwegen.\n\nWordt de vergunning volgens de uitgebreide procedure afgehandeld? Dan legt de gemeente het conceptbesluit op de vergunningaanvraag ter inzage. U kunt dan uw zienswijzen kenbaar maken tijdens de 6 weken dat het conceptbesluit ter inzage ligt. Als u het niet eens bent met het definitieve besluit, dan kunt u beroep instellen bij de rechtbank.\n\nIntrekken omgevingsvergunning:\nStemt de gemeente in met uw bezwaar tegen de bouwvergunning? Dan trekt zij de vergunning in en mogen uw buren hun bouwplannen niet meer uitvoeren.\n\nPublicatie aanvraag omgevingsvergunning:\nElke aanvraag van een omgevingsvergunning moet worden gepubliceerd in een gemeentelijk blad, een dag-, nieuws- of huis-aan-huisblad of op internet.\n\nVergunningvrij bouwen:\nBij vergunningvrij bouwen is geen omgevingsvergunning nodig. Het is dan niet mogelijk om bezwaar te maken. Wel kunt u de gemeente vragen om te onderzoeken of het bouwwerk voldoet aan de regels. Ook kunt u de bouw aanvechten op grond van het Burenrecht uit het Burgerlijk Wetboek. U moet dan wel hinder ondervinden van het bouwwerk. Met vragen daarover kunt u terecht bij het Juridisch Loket.", "source_url": "https://www.rijksoverheid.nl/onderwerpen/bouwregelgeving/vraag-en-antwoord/kan-ik-bezwaar-maken-tegen-de-bouwplannen-of-omgevingsvergunning-van-mijn-buren"}
{"question_id": "65cd1432-8bc2-426a-8fd5-c9349f019f00", "dataset": "omgevingswet", "question": "Waar kan ik vragen stellen over de regels voor bouwen en verbouwen?", "ground_truth": "Als u gaat bouwen of verbouwen krijgt u te maken met bouwregels. Er zijn algemene bouwregels, maar gemeenten hebben ook hun eigen bouwregels. Bij wie u moet zijn, hangt af van uw vraag.\n\nVragen over bouwregels in uw gemeente:\nGaat u bouwen of verbouwen? Dan kunt u vragen over uw bouwplan stellen aan uw gemeente. Bijvoorbeeld vragen over welstand of waar u mag bouwen.\n\nVragen over algemene bouwregels:\nVragen over algemene bouwregels kunt u stellen via het vragenformulier bouwregelgeving van het Informatiepunt Leefomgeving (IPLO). Bijvoorbeeld vragen over het Besluit bouwwerken leefomgeving of de Wet kwaliteitsborging voor het bouwen (Wkb).\n\nWelke regels gelden bij (ver)bouwen:\nBouwregels gaan onder andere over veiligheid, gezondheid, de omgeving en uw buren. Behalve het Besluit Bouwwerken leefomgeving (Bbl) geldt bij (ver)bouwen ook andere regelgeving:\n- het omgevingsplan van uw gemeente\n- welstandseisen\n- het Burenrecht\n\nAlle gebouwen moeten aan de regels voldoen, ook als er geen vergunning nodig is. Een omgevingsvergunning voor bouwen vraagt u aan via het Omgevingsloket.", "source_url": "https://www.rijksoverheid.nl/onderwerpen/bouwregelgeving/vraag-en-antwoord/waar-kan-ik-terecht-met-vragen-over-bouwen-verbouwen-en-bouwregelgeving"}
{"question_id": "d95d3011-365d-4be0-a94d-dcd669f0d40c", "dataset": "omgevingswet", "question": "Wanneer krijg ik te maken met de Omgevingswet?", "ground_truth": "Wilt u iets veranderen aan uw huis, tuin of bedrijf? Dan kunt u te maken krijgen met de Omgevingswet.\n\nWanneer u iets wil veranderen aan uw huis, tuin of bedrijf heeft u te maken met de Omgevingswet. Deze wet bepaalt of u hier een vergunning voor nodig heeft, en of hier een melding van moet doen. Denk bijvoorbeeld voor het plaatsen van een dakopbouw of een nieuwe garage.\n\nIn het online Omgevingsloket kunt u controleren of er een vergunning of melding nodig is voor uw project. En ook meteen de vergunning aanvragen of een melding doen.\n\nIn het Omgevingsloket kunt u ook opzoeken welke regels en plannen in uw buurt of ergens anders gelden. Denk bijvoorbeeld aan regels voor het beschermen van historische panden of natuur. Dat kunnen regels zijn van gemeenten, provincies, waterschappen en de Rijksoverheid.\n\nGa voor meer informatie naar het helpcentrum van het Omgevingsloket. U kunt ook contact opnemen met Informatie Rijksoverheid.", "source_url": "https://www.rijksoverheid.nl/onderwerpen/omgevingswet/vraag-en-antwoord/wanneer-krijg-ik-te-maken-met-de-omgevingswet"}
{"question_id": "b1e4b0e2-c671-4b10-8b83-aab918956f7e", "dataset": "omgevingswet", "question": "Wanneer moet ik als bedrijf een milieu- of omgevingsvergunning aanvragen?", "ground_truth": "De milieuregels voor bedrijven staan in het Besluit activiteiten leefomgeving (Bal). In het digitale Omgevingsloket kunt u controleren welke milieuregels voor uw werkzaamheden gelden. En of u een omgevingsvergunning nodig heeft.\n\nCheck welke milieuregels gelden:\nOndernemers kunnen via het digitale Omgevingsloket checken welke milieuregels uit het Bal gelden voor hun werkzaamheden. Het Bal vervangt het Activiteitenbesluit.\n\nCheck of u een omgevingsvergunning nodig hebt:\nSommige bedrijven hebben een omgevingsvergunning nodig om milieubelastende activiteiten uit te voeren. Via het digitale Omgevingsloket kunt u controleren of dit voor uw bedrijf geldt.\n\nVoor overige bedrijven gelden algemene milieuregels:\nEen aantal type bedrijven worden niet genoemd in het Bal. Bijvoorbeeld bedrijven in de detailhandel en horeca. Voor deze bedrijven gelden de algemene milieuregels in het omgevingsplan van gemeenten.", "source_url": "https://www.rijksoverheid.nl/onderwerpen/omgevingswet/vraag-en-antwoord/wanneer-moet-ik-als-bedrijf-een-milieuvergunning-aanvragen-of-een-melding-activiteitenbesluit-doen"}
{"question_id": "58d0512e-a31a-4072-a64d-a73a1c45ef76", "dataset": "omgevingswet", "question": "Wanneer moet ik een omgevingsvergunning aanvragen?", "ground_truth": "U moet een omgevingsvergunning aanvragen als u iets wilt veranderen aan uw huis, tuin of bedrijf. Maar een omgevingsvergunning is niet altijd nodig. Via de vergunningscheck in het Omgevingsloket kunt u controleren of u een vergunning nodig heeft of een melding moet doen.\n\nVergunningscheck doen in het nieuwe Omgevingsloket:\nIn het nieuwe Omgevingsloket kunt u zien of er een vergunning of melding nodig is voor uw (bouw)project. Dit hangt onder meer af van de plek van uw project en uw antwoorden op de gestelde vragen via de vergunningscheck.\n\nEr kan bijvoorbeeld sprake zijn van een vergunningplicht, meldingsplicht of informatieplicht. Het kan ook zijn dat u geen vergunning hoeft aan te vragen. Of dat er een verbod geldt, waardoor u niet met uw (bouw)project mag beginnen.", "source_url": "https://www.rijksoverheid.nl/onderwerpen/omgevingswet/vraag-en-antwoord/wanneer-moet-ik-een-omgevingsvergunning-aanvragen"}
