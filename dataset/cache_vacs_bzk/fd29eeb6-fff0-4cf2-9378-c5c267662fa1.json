{"id": "fd29eeb6-fff0-4cf2-9378-c5c267662fa1", "type": "vraag en antwoord", "canonical": "https://www.rijksoverheid.nl/onderwerpen/verkiezingen/vraag-en-antwoord/waar-stem-ik-voor-bij-de-europees-parlementsverkiezing", "dataurl": "https://opendata.rijksoverheid.nl/v1/infotypes/faq/fd29eeb6-fff0-4cf2-9378-c5c267662fa1", "question": "Waar stem ik voor bij de verkiezing voor het Europees Parlement?", "introduction": "<p>Om de 5 jaar kiezen de inwoners van de Europese Unie de leden van het Europees Parlement. Deze leden nemen beslissingen die invloed hebben op uw dagelijks leven. Bijvoorbeeld over werkgelegenheid, gezondheidszorg, veiligheid en klimaat. De verkiezing voor het Europees Parlement was op donderdag 6 juni 2024.</p>", "content": [{"paragraphtitle": "Kandidaten en partijen", "paragraph": "<p>U stemt op iemand die zich verkiesbaar heeft gesteld: een kandidaat. Deze kandidaat is lid van een Nederlandse politieke partij en vertegenwoordigt de ideeën en standpunten van deze partij.</p>\n\n<p>U kiest de kandidaat waarvan u vindt dat die uw stem verdient. In totaal komen na de verkiezing 720 volksvertegenwoordigers in het Europees Parlement. 31 leden komen uit Nederland. De Nederlandse leden werken samen met leden van andere landen. Ze vormen fracties met partijen die dezelfde ideeën hebben.</p>\n\n<p>De leden van het Europees Parlement praten over hoe de Europese Unie (EU) dingen moet regelen. En ze beslissen over nieuwe Europese wetten. </p>\n\n<p>Uw stem telt, samen met alle andere uitgebrachte stemmen, mee in de uitslag van de verkiezing. Door te stemmen bij de verkiezing voor het Europees Parlement heeft u dus invloed op de besluiten die in de Europese Unie worden genomen.</p>\n\n<p>Bekijk de <a href=\"https://multimedia.europarl.europa.eu/nl/video/x_NO1_AFPS_230804_HIW3\">video over stemmen bij de Europese verkiezingen</a>.</p>"}, {"paragraphtitle": "Informatie over partijen en kandidaten waar u op kunt stemmen", "paragraph": "<p>Op de website van de Kiesraad vindt u <a href=\"https://www.kiesraad.nl/verkiezingen/europees-parlement\">informatie over de politieke partijen en kandidaten die meedoen aan de verkiezing</a>. Voor de verkiezing ontvangt u thuis de lijsten met namen van de kandidaten. Op de websites van de partijen leest u hun plannen. In verkiezingstijd voeren de kandidaten en de politieke partijen campagne. In de media maar ook op de websites van de partijen leest u meer over hun verkiezingsprogramma. Op internet staan verschillende stemhulpen om u te helpen uw keuze te maken.</p>"}, {"paragraphtitle": "Taken van het Europees Parlement", "paragraph": "<p>De leden van het Europees Parlement beslissen over nieuwe Europese wetten. Dit doen ze samen met ministers uit alle EU-landen. Deze wetten hebben invloed op de levens van inwoners in de Europese Unie. Ze gaan bijvoorbeeld over de economie, armoedebestrijding, klimaat en veiligheid.</p>\n\n<p>Het Europees Parlement keurt de EU-begroting goed en controleert hoe het geld wordt uitgegeven. Ze benoemen ook de voorzitter en de leden van de Europese Commissie, en ze controleren deze.</p>\n\n<p>Bekijk de <a href=\"https://multimedia.europarl.europa.eu/nl/video/x_NO1_AFPS_230804_HIW3\">video over de rol van de leden van het Europees Parlement</a>.</p>"}, {"paragraphtitle": "Meer informatie over de verkiezing voor het Europees Parlement", "paragraph": "<p>Wilt u meer weten over de verkiezing voor het Europees Parlement? Of wilt u weten welke fracties samenwerken in het Europees Parlement? Bekijk dan de <a href=\"https://elections.europa.eu/nl/how-elections-work\">verkiezingswebsite van het Europees Parlement</a>.</p>\n\n<p>Bekijk ook de <a href=\"https://www.youtube.com/watch?v=KxmGhR3G98U\">video over hoe het Europees Parlement werkt</a>.</p>"}, {"paragraphtitle": "Wat doet Europa voor mij?", "paragraph": "<p>Het Europees Parlement neemt beslissingen die over uw leven gaan. Bijvoorbeeld:</p>\n\n<ul>\n <li>De producten die u koopt in de Europese Unie zijn veilig. Zoals kinderspeelgoed of elektrische apparaten.</li>\n <li>Als u op reis gaat binnen de Europese Unie, kunt u zonder paspoortcontrole de grens over.</li>\n <li>U kunt zonder extra kosten vanuit andere EU-landen naar Nederland bellen.</li>\n <li>Het Europees Parlement heeft besloten dat u vanaf eind 2024 alle kleine elektrische apparaten met dezelfde stekker kunt opladen.</li>\n</ul>\n\n<h3>Voorbeelden van de invloed van Europa op uw dagelijks leven</h3>\n\n<p>De Europese Unie geeft ook subsidies aan Nederland. Bijvoorbeeld voor vernieuwende projecten. Zo geeft de EU geld voor verbeteringen in de binnenvaart en voor landbouw. In elke regio zijn er wel projecten waaraan de Europese Unie heeft meebetaald. Bekijk de <a href=\"https://what-europe-does-for-me.europarl.europa.eu/nl/region?area=NL&amp;txt=Nederland\">Europese projecten in uw eigen regio</a>. </p>"}], "authorities": ["Ministerie van Binnenlandse Zaken en Koninkrijksrelaties"], "subjects": ["Verkiezingen gemeenteraad 2026"], "themes": ["Overheid en democratie"], "organisationalunits": ["Ministerie van Binnenlandse Zaken en Koninkrijksrelaties"], "lastmodified": "2025-05-08T07:44:03.324Z", "license": "CC0 1.0 Universal", "rightsholders": ["Ministerie van Algemene Zaken"], "language": "nl-NL", "location": "Nederland"}