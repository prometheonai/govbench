{"id": "7077299f-0973-45d0-8910-c66896ea0711", "type": "vraag en antwoord", "canonical": "https://www.rijksoverheid.nl/onderwerpen/bezwaar-en-beroep/vraag-en-antwoord/na-een-bezwaar", "dataurl": "https://opendata.rijksoverheid.nl/v1/infotypes/faq/7077299f-0973-45d0-8910-c66896ea0711", "question": "Wat gebeurt er nadat ik bezwaar heb gemaakt tegen een beslissing van de overheid?", "introduction": "<p>De overheidsorganisatie moet binnen 6 weken na het einde van de bezwaartermijn een beslissing nemen over uw bezwaar. In uitzonderingsgevallen mag de overheidsorganisatie langer de tijd nemen. Vaak krijgt u een uitnodiging voor een hoorzitting. Als u het niet eens bent met de beslissing op uw bezwaarschrift, kunt u in beroep gaan.</p>", "content": [{"paragraphtitle": "Besluit op bezwaarschrift binnen 6 weken na einde bezwaartermijn", "paragraph": "<p>Bij de meeste bezwaarschriften geldt een beslistermijn van 6 weken, gerekend vanaf het einde van de bezwaartermijn.</p>\n\n<h3>Uitzonderingen op beslistermijn van 6 weken</h3>\n\n<p>Is er een adviescommissie? Dan is de termijn 12 weken. De overheid mag de beslistermijn met maximaal 6 weken verlengen. Bijvoorbeeld als de overheidsorganisatie meer informatie van u nodig heeft om een goede beslissing te nemen.</p>\n\n<h3>In bepaalde situaties is verder uitstel mogelijk </h3>\n\n<p>Verder uitstel is alleen mogelijk in de volgende situaties:</p>\n\n<ul>\n <li>alle belanghebbenden stemmen ermee in;</li>\n <li>u stemt ermee in en andere belanghebbenden ondervinden geen schade van het uitstel;</li>\n <li>uitstel is nodig voor de naleving van wettelijke procedurevoorschriften. De gemeente moet dan een verplichte procedure volgen. </li>\n</ul>\n\n<h3>Dwangsom als overheid niet op tijd beslist</h3>\n\n<p>Beslist een organisatie niet op tijd? Dan heeft u recht op een <a href=\"https://www.rijksoverheid.nl/onderwerpen/bezwaar-en-beroep/vraag-en-antwoord/beslissing-aanvraag-bezwaar-te-laat\">dwangsom</a>. Dat is een bedrag dat de organisatie aan u moet betalen zolang deze organisatie niet beslist. Voordat u recht heeft op een dwangsom moet u <a href=\"https://www.rijksoverheid.nl/documenten/formulieren/2008/11/11/formulier-ingebrekestelling\">de organisatie in gebreke stellen</a>. Dit is een brief waarin u aangeeft dat de beslistermijn is verstreken.</p>\n\n<p>U heeft geen recht op een dwangsom bij een Woo-verzoek.</p>"}, {"paragraphtitle": "Uitnodiging voor hoorzitting over bezwaarschrift", "paragraph": "<p>Als u een bezwaarschrift indient, krijgt u daarna vaak een uitnodiging voor een hoorzitting. De organisatie vraagt u, en eventueel ook andere betrokkenen, om een mondelinge toelichting. Dit heet ‘horen’.</p>\n\n<h3>Voorbereiding op de hoorzitting</h3>\n\n<p>U kunt zich voorbereiden op de hoorzitting. Onder andere door de stukken bij de zaak en het bezwaarschrift in te zien. Deze liggen minimaal 1 week ter inzage, meestal bij de betrokken organisatie. Alle betrokkenen kunnen tegen een vergoeding kopieën van de stukken krijgen.</p>\n\n<h3>Hulp tijdens de hoorzitting</h3>\n\n<p>U kunt uzelf tijdens de hoorzitting laten bijstaan. U kunt bijvoorbeeld een familielid, kennis of advocaat meenemen. U kunt uzelf ook laten vertegenwoordigen. In dat geval doet iemand anders het woord voor u. U hoeft dan niet zelf aanwezig te zijn. Schakelt u een kennis of familielid in om u te vertegenwoordigen? Dan heeft die persoon een schriftelijke machtiging nodig die u heeft ondertekend.</p>"}, {"paragraphtitle": "Vraag om voorlopige voorziening tegen gevolgen besluit", "paragraph": "<p>Tijdens de bezwaarschriftprocedure geldt de genomen beslissing. Soms heeft die beslissing intussen onherstelbare gevolgen, zoals het kappen van een boom. Om dit te voorkomen kunt u de rechter vragen om een voorlopige voorziening (maatregel) te treffen. Dit is een speciale regeling zolang uw bezwaarschrift nog in behandeling is. Bijvoorbeeld het uitstellen van het kappen, totdat er een beslissing op uw bezwaar genomen is. Aan deze procedure zijn kosten verbonden.</p>"}, {"paragraphtitle": "Bekendmaking van de beslissing", "paragraph": "<p>Als de organisatie een beslissing heeft genomen op uw bezwaarschrift, krijgt u daarvan bericht. De organisatie onderbouwt hierin de beslissing. Als u het niet eens bent met de beslissing, kunt u binnen 6 weken in beroep gaan. Bij de beslissing staat vermeld waar u dit moet doen.</p>"}, {"paragraphtitle": "Bezwaarschrift intrekken is mogelijk", "paragraph": "<p>Bent u van gedachten veranderd en wilt u uw bezwaar intrekken? Dan kunt u dit schriftelijk of mondeling doen. Het mondeling intrekken van een bezwaar kan alleen bij een hoorzitting.</p>"}], "authorities": ["Ministerie van Binnenlandse Zaken en Koninkrijksrelaties", "Ministerie van Justitie en Veiligheid"], "subjects": ["Bezwaar en beroep"], "themes": ["Overheid en democratie"], "organisationalunits": ["Ministerie van Binnenlandse Zaken en Koninkrijksrelaties", "Ministerie van Justitie en Veiligheid"], "lastmodified": "2026-01-07T10:14:01.601Z", "license": "CC0 1.0 Universal", "rightsholders": ["Ministerie van Algemene Zaken"], "language": "nl-NL", "location": "Nederland"}