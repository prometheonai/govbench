{"id": "6ac1741c-3265-4690-b1e5-97fb19793812", "type": "vraag en antwoord", "canonical": "https://www.rijksoverheid.nl/onderwerpen/gemeenten/vraag-en-antwoord/kan-ik-bezwaar-maken-tegen-de-gemeentelijke-belastingaanslag", "dataurl": "https://opendata.rijksoverheid.nl/v1/infotypes/faq/6ac1741c-3265-4690-b1e5-97fb19793812", "question": "Kan ik bezwaar maken tegen de gemeentelijke belastingaanslag?", "introduction": "<p>Bent u het niet eens met de gemeentelijke belastingaanslag? Dan kunt u hiertegen bezwaar indienen bij de gemeente. Op het aanslagbiljet gemeentelijke belastingen leest u precies hoe u dit kunt doen. </p>", "content": [{"paragraphtitle": "Gegevens die in uw bezwaarschrift moeten staan", "paragraph": "<p>In het bezwaar moet u de volgende gegevens vermelden:</p>\n\n<ul>\n <li>uw persoonlijke gegevens;</li>\n <li>redenen waarom u bezwaar maakt;</li>\n <li>het aanslagnummer van de belastingaanslag;</li>\n <li>uw handtekening.</li>\n</ul>"}, {"paragraphtitle": "Maak binnen 6 weken bezwaar", "paragraph": "<p>U moet het bezwaar indienen binnen 6 weken gerekend vanaf de datum die op het aanslagbiljet staat.</p>"}, {"paragraphtitle": "Gemeente mag tot einde kalenderjaar beslissen over bezwaarschrift", "paragraph": "<p>De gemeente heeft de tijd om te beslissen tot het einde van het kalenderjaar waarin u het bezwaar heeft ingediend. Normaal heeft de overheid 6 weken om een beslissing op uw bezwaar te nemen. Maar voor een bezwaar tegen de gemeentelijke belastingaanslag geldt dus een uitzondering.</p>\n\n<h2>Uitzondering: soms heeft gemeente 6 weken de tijd</h2>\n\n<p>Heeft u uw bezwaar in de laatste 6 weken van het kalenderjaar ingediend? Dan geldt de termijn van 6 weken wel. De gemeente heeft dan na het einde van de bezwaartermijn 6 weken de tijd om te beslissen. Ook heeft de gemeente de mogelijkheid deze termijn met maximaal 6 weken te verlengen.</p>"}], "authorities": ["Ministerie van Binnenlandse Zaken en Koninkrijksrelaties"], "subjects": ["Gemeenten", "Bezwaar en beroep"], "themes": ["Overheid en democratie"], "organisationalunits": ["Ministerie van Binnenlandse Zaken en Koninkrijksrelaties"], "lastmodified": "2022-06-10T10:38:27.619Z", "license": "CC0 1.0 Universal", "rightsholders": ["Ministerie van Algemene Zaken"], "language": "nl-NL", "location": "Nederland"}