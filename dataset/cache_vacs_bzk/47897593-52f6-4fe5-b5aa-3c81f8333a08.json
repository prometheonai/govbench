{"id": "47897593-52f6-4fe5-b5aa-3c81f8333a08", "type": "vraag en antwoord", "canonical": "https://www.rijksoverheid.nl/onderwerpen/verkiezingen/vraag-en-antwoord/kiezers-met-beperking", "dataurl": "https://opendata.rijksoverheid.nl/v1/infotypes/faq/47897593-52f6-4fe5-b5aa-3c81f8333a08", "question": "Wat is er bij verkiezingen geregeld voor kiezers met een beperking?", "introduction": "<p>Iedereen die wil stemmen, moet dat kunnen doen. Alle stemlokalen moeten daarom toegankelijk zijn en goed bereikbaar.</p>", "content": [{"paragraphtitle": "Toegankelijke stemlokalen", "paragraph": "<p>Stemlokalen hebben hulpmiddelen om stemmen makkelijker te maken. Bijvoorbeeld:</p>\n\n<ul>\n <li>een vergrootglas met verlichting;</li>\n <li>een stemhokje met een lage tafel voor mensen in een rolstoel.</li>\n</ul>\n\n<p>Sommige stemlokalen hebben extra hulpmiddelen. Bijvoorbeeld voor mensen die niet goed kunnen zien. Op <a href=\"http://www.waarismijnstemlokaal.nl/\">Waarismijnstemlokaal.nl</a> ziet u welke stemlokalen dit zijn. Of kijk op de website van uw gemeente. </p>"}, {"paragraphtitle": "Stemmen in rolstoel of scootmobiel", "paragraph": "<p>Stembureaus moeten toegankelijk zijn voor mensen in een rolstoel. Ze hoeven niet toegankelijk te zijn voor mensen in een scootmobiel, omdat die meestal nog een paar stappen kunnen lopen. Stembureauleden kunnen een stoel zetten in het stemhokje met het verlaagde schrijfblad. Zo kunt u zitten terwijl u stemt.</p>"}, {"paragraphtitle": "Mobiele stembureaus zijn niet altijd toegankelijk", "paragraph": "<p>Voor mobiele stemlokalen en stemlokalen op stations zijn andere regels. Sommige van deze stemlokalen zijn bijvoorbeeld minder goed bereikbaar. Op <a href=\"http://www.waarismijnstemlokaal.nl/\">Waarismijnstemlokaal.nl</a> ziet u welke stemlokalen dat zijn.</p>\n\n<p>Als het niet lukt om alle stembureaus in een gemeente toegankelijk te maken, dan moet het college van burgemeester en wethouders van die gemeente de gemeenteraad daarover informeren.</p>"}, {"paragraphtitle": "Hulp in stemhokje voor kiezers met een lichamelijke beperking", "paragraph": "<p>Kunt u door een lichamelijke beperking niet zelf stemmen? Bijvoorbeeld omdat u geen potlood kunt vasthouden. Of omdat u niet of heel slecht ziet. Dan mag iemand u helpen in het stemhokje.</p>\n\n<p>U mag zelf iemand meenemen om te helpen. U mag ook vragen om hulp aan iemand die in het stemlokaal werkt. </p>"}, {"paragraphtitle": "Stemmen met een visuele beperking", "paragraph": "<p>In bijna ieder stemlokaal zijn hulpmiddelen om stemmen makkelijker te maken voor mensen met een visuele beperking:</p>\n\n<ul>\n <li>Een vergrootglas om het stembiljet te vergroten.</li>\n <li>Goede verlichting in het stemhokje.</li>\n <li>Sommige gemeenten hebben een stemlokaal met een speciale stemmal met audio-ondersteuning.  Hiermee kunt u zelfstandig stemmen. Op de website van uw gemeente of op <a href=\"https://waarismijnstemlokaal.nl/\">Waarismijnstemlokaal.nl</a> vindt u welke stembureaus een stemmal hebben. </li>\n</ul>\n\n<h3>Video: Hoe werkt stemmen met een stemmal?</h3>"}, {"paragraphtitle": "Hulp voor dove en slechthorende kiezers", "paragraph": "<p>In sommige gemeenten is er een gebarentolk (NGT) aanwezig op het stembureau. Of er is een stembureaulid dat Nederlandse Gebarentaal spreekt. In andere gemeenten kunt u op het stembureau videobellen met een gebarentolk op afstand. </p>\n\n<ul>\n</ul>"}, {"paragraphtitle": "Ik heb een (licht) verstandelijke beperking. Hoe kan ik stemmen?", "paragraph": "<p>Als u een (licht) verstandelijke beperking heeft, dan gelden de volgende regels:</p>\n\n<ul>\n <li>Iemand van het stembureau mag uitleg geven over het stemmen. Dit mag alleen buiten het stemhokje. </li>\n <li>In het stemhokje mag niemand helpen.</li>\n</ul>\n\n<p>Wilt u oefenen met stemmen? Veel gemeenten en organisaties geven trainingen. Op <a href=\"https://stemjijook.nl/\">Stemjijook.nl</a> vindt u uitleg over stemmen en kunt u oefenen.</p>"}, {"paragraphtitle": "Voor iemand stemmen met een verstandelijke beperking", "paragraph": "<p>Heeft u een algemene volmacht om dingen te regelen voor iemand met een verstandelijke beperking? Deze volmacht geldt niet voor verkiezingen. U mag hier niet mee stemmen.</p>\n\n<p>De kiezer kan u wel vragen om u te laten stemmen. Dit heet machtigen. <a href=\"https://www.rijksoverheid.nl/onderwerpen/verkiezingen/vraag-en-antwoord/iemand-machtigen-om-te-stemmen-bij-verkiezingen\">Machtigen kan op 2 manieren</a>: met de stempas of met een machtigingsformulier. De kiezer moet dit zelf aan u vragen en de volmacht zelf invullen en ondertekenen. </p>"}], "authorities": ["Ministerie van Binnenlandse Zaken en Koninkrijksrelaties"], "subjects": ["Verkiezingen gemeenteraad 2026"], "themes": ["Overheid en democratie"], "organisationalunits": ["Ministerie van Binnenlandse Zaken en Koninkrijksrelaties"], "lastmodified": "2026-01-26T13:16:55.242Z", "license": "CC0 1.0 Universal", "rightsholders": ["Ministerie van Algemene Zaken"], "language": "nl-NL", "location": "Nederland"}