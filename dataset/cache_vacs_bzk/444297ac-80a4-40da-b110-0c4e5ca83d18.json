{"id": "444297ac-80a4-40da-b110-0c4e5ca83d18", "type": "vraag en antwoord", "canonical": "https://www.rijksoverheid.nl/onderwerpen/identificatieplicht/vraag-en-antwoord/wat-moet-ik-als-werkgever-doen-om-te-voldoen-aan-de-identificatieplicht", "dataurl": "https://opendata.rijksoverheid.nl/v1/infotypes/faq/444297ac-80a4-40da-b110-0c4e5ca83d18", "question": "Wat moet ik als werkgever doen om te voldoen aan de identificatieplicht?", "introduction": "<p>Iedereen moet zich kunnen identificeren met een geldig identiteitsbewijs, ook op de werkplek. Als werkgever bent u verplicht de identiteit van uw werknemers te controleren. Voordat de werknemer in dienst komt, controleert u het originele identiteitsbewijs. U bewaart een kopie ervan in uw administratie. Wanneer het identiteitsbewijs van een werknemer verloopt, hoeft u geen nieuwe kopie te maken.</p>", "content": [{"paragraphtitle": "Controle identiteit van werknemers door werkgever", "paragraph": "<p>Voor u als werkgever bestaat de identificatieplicht uit 3 onderdelen:</p>\n\n<ul>\n <li>\n <h3>Verificatieplicht</h3>\n U moet het identiteitsbewijs van werknemers bij indiensttreding controleren op <a href=\"https://www.rvig.nl/reisdocumenten/echtheidskenmerken-reisdocumenten\">echtheidskenmerken</a> en geldigheid.</li>\n <li>\n <h3>Bewaarplicht</h3>\n U moet een kopie bewaren van het identiteitsbewijs van alle werknemers die u in dienst neemt.</li>\n <li>\n <h3>Zorgplicht</h3>\n Dit betekent dat u uw werknemers bij controle in de gelegenheid moet stellen aan hun identificatieplicht te voldoen. Uw werknemers moeten ook tijdens het werk een geldig identiteitsbewijs bij zich dragen. Hier moet u uw werknemers op wijzen. Dit geldt voor mensen die rechtstreeks bij u in dienst zijn, maar ook voor ingehuurde arbeidskrachten.</li>\n</ul>"}, {"paragraphtitle": "Verificatieplicht geldig identiteitsbewijs", "paragraph": "<p>Bij indiensttreding van een nieuwe werknemer moet u naar een geldig identiteitsbewijs vragen. De werknemer moet dan het originele document tonen. Bijvoorbeeld een paspoort, een identiteitskaart of vreemdelingendocument.</p>\n\n<p>Bij het controleren van identiteitsbewijzen moet u op de volgende onderdelen letten:</p>\n\n<ul>\n <li>De pasfoto: komt deze overeen met de persoon die voor u staat?</li>\n <li>De kenmerken: kloppen de genoemde fysieke kenmerken, zoals lengte en leeftijd?</li>\n <li>De handtekening: laat de medewerker ter controle zichtbaar een handtekening zetten.</li>\n <li>De nationaliteit: is de nationaliteit vermeld? De identificatieplicht geldt ook voor buitenlandse werknemers;</li>\n <li>De geldigheid van het document: is de vervaldatum nog niet verstreken?</li>\n</ul>\n\n<p>Op een rijbewijs en op een verklaring van de Belastingdienst met sofinummer of burgerservicenummer (bsn) staat geen nationaliteit vermeld. Daarom zijn dit geen geldige identiteitsbewijzen voor de verificatieplicht.</p>"}, {"paragraphtitle": "Bewaarplicht identiteitsbewijs", "paragraph": "<p>U moet een duidelijke kopie maken van het identiteitsbewijs. Het documentnummer, de pasfoto en het bsn moeten goed leesbaar zijn. U bewaart deze kopie in uw administratie voor eventuele controles, bijvoorbeeld door de Nederlandse Arbeidsinspectie. U moet de kopie bewaren tot minstens 5 jaar na het kalenderjaar waarin de werknemer uit dienst is gegaan.</p>\n\n<h3>Verlopen identiteitsbewijs van werknemer</h3>\n\n<p>U heeft een kopie van het identiteitsbewijs gemaakt toen deze geldig was. Wanneer het identiteitsbewijs van een werknemer verloopt, hoeft u deze niet te vervangen.</p>"}, {"paragraphtitle": "Identificatieplicht voor uitzendkrachten", "paragraph": "<p>Huurt u een uitzendkracht in? Dan moet u ook zelf zijn originele identiteitsbewijs controleren voor hij bij u aan de slag gaat. U mag geen kopie van het identiteitsbewijs in uw administratie opslaan , omdat u niet de werkgever bent van de uitzendkracht. Dat is het uitzendbureau. Maar heeft de ingehuurde arbeidskracht een nationaliteit van 1 van de landen van buiten de Europese Economische Ruimte? Dan moet u dat wel voor de duur van 5 jaar. U moet ook nagaan of deze persoon wel mag werken.</p>"}], "authorities": ["Ministerie van Binnenlandse Zaken en Koninkrijksrelaties"], "subjects": ["Identificatieplicht"], "themes": ["Recht, veiligheid en defensie"], "organisationalunits": ["Ministerie van Binnenlandse Zaken en Koninkrijksrelaties"], "lastmodified": "2023-05-02T14:33:07.834Z", "license": "CC0 1.0 Universal", "rightsholders": ["Ministerie van Algemene Zaken"], "language": "nl-NL", "location": "Nederland"}