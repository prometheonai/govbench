{"id": "8ca4f115-f233-452d-97e6-90d5d713da62", "type": "vraag en antwoord", "canonical": "https://www.rijksoverheid.nl/onderwerpen/identiteitsfraude/vraag-en-antwoord/wat-is-skimmen-en-hoe-kan-ik-voorkomen-dat-anderen-mijn-betaalgegevens-zien", "dataurl": "https://opendata.rijksoverheid.nl/v1/infotypes/faq/8ca4f115-f233-452d-97e6-90d5d713da62", "question": "Hoe voorkom ik dat criminelen mijn creditcard of bankpas skimmen?", "introduction": "<p>Skimmen of skimming betekent dat uw betaalgegevens worden gekopieerd zonder dat u dat weet. Skimmers kunnen bijvoorbeeld met opzetstukken de magneetstrip van een pas lezen. U kunt een aantal dingen doen om skimmen te voorkomen.</p>", "content": [{"paragraphtitle": "Hoe werkt skimming?", "paragraph": "<p>Skimmers gebruiken uw creditcard- of bankpasgegevens als u een betaling doet. Of geld opneemt bij een pinautomaat. Met uw gegevens kunnen criminelen gebruik maken van uw creditcard of bankpas.</p>\n\n<p>Skimmers gaan op verschillende manieren te werk. Op pinapparaten en betaalautomaten plaatsen zij opzetstukken waarmee ze de magneetstrip van uw betaalpas aflezen. Ook kan er een klein cameraatje boven het toetsenbord hangen waarmee ze uw pincode kunnen achterhalen.</p>"}, {"paragraphtitle": "Skimmen voorkomen", "paragraph": "<p>U kunt skimmen voorkomen door geen pinautomaten of betaalautomaten die er afwijkend uitzien te gebruiken. Ook kunt u het toetsenbord met uw hand afschermen als u uw pincode intoetst. Laat u bij het pinnen niet afleiden. Ga ook niet in op hulp van personen die u willen helpen bij het pinnen.</p>"}, {"paragraphtitle": "Politie waarschuwen bij skimmen", "paragraph": "<p>Als u skim-apparatuur tegenkomt, moet u direct de politie waarschuwen via het alarmnummer 112. Heeft u het vermoeden dat uw betaalpas is geskimd? Bel dan meteen uw bank om uw pas te laten blokkeren.</p>"}], "authorities": ["Ministerie van Binnenlandse Zaken en Koninkrijksrelaties"], "subjects": ["Identiteitsfraude", "Betalingsverkeer"], "themes": ["Economie", "Recht, veiligheid en defensie"], "organisationalunits": ["Ministerie van Binnenlandse Zaken en Koninkrijksrelaties"], "lastmodified": "2023-10-13T14:14:28.636Z", "license": "CC0 1.0 Universal", "rightsholders": ["Ministerie van Algemene Zaken"], "language": "nl-NL", "location": "Nederland"}