{"id": "029bf45c-ccc5-4543-8f25-ae87e1475ef3", "type": "vraag en antwoord", "canonical": "https://www.rijksoverheid.nl/onderwerpen/gemeenten/vraag-en-antwoord/wat-is-toeristenbelasting-en-wanneer-moet-ik-dit-betalen", "dataurl": "https://opendata.rijksoverheid.nl/v1/infotypes/faq/029bf45c-ccc5-4543-8f25-ae87e1475ef3", "question": "Wanneer moet ik toeristenbelasting betalen?", "introduction": "<p>Overnacht u in een hotel of op een camping? Of gaat u met de boot naar een eiland aan de Nederlandse kust? Dit zijn voorbeelden van situaties waarin u mogelijk toeristenbelasting betaalt.Â </p>", "content": [{"paragraphtitle": "Wanneer toeristenbelasting betalen", "paragraph": "<p>U betaalt toeristenbelasting als u verblijft in een gemeente waar u niet staat ingeschreven. Bijvoorbeeld bij verblijf in een hotel, pension, caravan of bungalow. Een voorbeeld is ook dagverblijf op het water binnen de gemeente of op het grondgebied van de gemeente (denk daarbij aan de Waddeneilanden).</p>\n\n<p>Ook als u een zakelijk bezoek brengt aan een stad moet u deze belasting betalen.</p>"}, {"paragraphtitle": "Belastingaanslag voor toeristenbelasting", "paragraph": "<p>De eigenaar van uw verblijfplaats krijgt de belastingaanslag voor toeristenbelasting. Bijvoorbeeld de hoteleigenaar, campingeigenaar of rederij. Deze mag de toeristenbelasting aan u doorberekenen.</p>"}, {"paragraphtitle": "Hoogte toeristenbelasting", "paragraph": "<p>De hoogte van de toeristenbelasting verschilt per gemeente. Gemeenten mogen zelf bepalen of zij toeristenbelasting heffen en hoe zij het tarief berekenen. Bijvoorbeeld een vast bedrag per verblijf of een percentage per overnachtingprijs. Elke gemeente kan de hoogte regelen in een eigen verordening. De verordening kunt u opvragen of inzien bij de gemeente.</p>"}, {"paragraphtitle": "Waarom toeristenbelasting", "paragraph": "<p>Een gemeente ontvangt van het Rijk een bedrag per inwoner. Als er veel toeristen verblijven in een gemeente, maakt deze meer kosten. Bijvoorbeeld om straten en stranden schoon te maken en wegen te onderhouden. Die extra kosten kan de gemeente bijvoorbeeld betalen van de extra inkomsten uit de toeristenbelasting.</p>"}, {"paragraphtitle": "Meer informatie toeristenbelasting", "paragraph": "<p>Voor meer informatie over de toeristenbelasting kunt u contact opnemen met de gemeente.</p>"}], "authorities": ["Ministerie van Binnenlandse Zaken en Koninkrijksrelaties"], "subjects": ["Gemeenten", "Vakantie en reizen"], "themes": ["Migratie en reizen", "Overheid en democratie"], "organisationalunits": ["Ministerie van Binnenlandse Zaken en Koninkrijksrelaties"], "lastmodified": "2023-08-14T10:28:19.647Z", "license": "CC0 1.0 Universal", "rightsholders": ["Ministerie van Algemene Zaken"], "language": "nl-NL", "location": "Nederland"}