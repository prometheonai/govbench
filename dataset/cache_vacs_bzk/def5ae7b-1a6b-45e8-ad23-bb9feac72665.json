{"id": "def5ae7b-1a6b-45e8-ad23-bb9feac72665", "type": "vraag en antwoord", "canonical": "https://www.rijksoverheid.nl/onderwerpen/identiteitsfraude/vraag-en-antwoord/mag-ik-een-identiteitsbewijs-uitlenen", "dataurl": "https://opendata.rijksoverheid.nl/v1/infotypes/faq/def5ae7b-1a6b-45e8-ad23-bb9feac72665", "question": "Mag ik een identiteitsbewijs (uit)lenen?", "introduction": "<p>U mag een Nederlandse identiteitskaart of paspoort niet (uit)lenen. Als u een identiteitsbewijs (uit)leent, om bijvoorbeeld alcohol of sigaretten te kopen, dan pleegt u identiteitsfraude. Dit is strafbaar.</p>", "content": [{"paragraphtitle": "Opname in het Register paspoortsignaleringen (RPS) na identiteitsfraude", "paragraph": "<p>Als u identiteitsfraude pleegt, kunt u in het <a href=\"https://www.rijksoverheid.nl/onderwerpen/paspoort-en-identiteitskaart/vraag-en-antwoord/wat-houdt-de-opname-van-mijn-gegevens-in-het-register-paspoortsignaleringen-in\">Register paspoortsignaleringen (RPS)</a> komen te staan. De opname in het RPS is een maatregel om het Nederlands reisdocument te beschermen. Nederland heeft een sterk en betrouwbaar reisdocument waar internationaal waardering voor is. Om het document betrouwbaar te houden, moet iedereen er op kunnen vertrouwen dat u bent wie uw identiteitskaart zegt dat u bent. Daarom worden de lener én de uitlener opgenomen in het RPS.</p>"}, {"paragraphtitle": "Gevolgen van opname in het Register paspoortsignaleringen (RPS)", "paragraph": "<p>Opname in het RPS betekent dat voor een aantal jaren uw recht op een paspoort wordt beperkt. Deze beperking kan zijn dat u uw Nederlandse paspoort niet mag houden, of dat u van de gemeente geen nieuw paspoort krijgt. Het kan dus voorkomen dat bijvoorbeeld een tussenjaar in Azië of een vakantie naar Amerika niet mogelijk is.  </p>"}, {"paragraphtitle": "Heeft u toch een paspoort nodig?", "paragraph": "<p>De opname in het RPS betekent niet dat u helemaal geen paspoort kunt krijgen of gebruiken. In sommige situaties, bijvoorbeeld bij een studie of stage in het buitenland, kunt u een tijdelijk paspoort krijgen.</p>"}], "authorities": ["Ministerie van Binnenlandse Zaken en Koninkrijksrelaties"], "subjects": ["Identiteitsfraude", "Paspoort en identiteitskaart"], "themes": ["Migratie en reizen", "Recht, veiligheid en defensie"], "organisationalunits": ["Ministerie van Binnenlandse Zaken en Koninkrijksrelaties"], "lastmodified": "2023-07-21T15:28:37.439Z", "license": "CC0 1.0 Universal", "rightsholders": ["Ministerie van Algemene Zaken"], "language": "nl-NL", "location": "Nederland"}