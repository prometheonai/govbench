{"id": "db99c40f-f1f5-4463-a874-13efe0104772", "type": "vraag en antwoord", "canonical": "https://www.rijksoverheid.nl/onderwerpen/identiteitsfraude/vraag-en-antwoord/hoe-bescherm-ik-mijn-bedrijf-tegen-identiteitsfraude", "dataurl": "https://opendata.rijksoverheid.nl/v1/infotypes/faq/db99c40f-f1f5-4463-a874-13efe0104772", "question": "Hoe bescherm ik mijn bedrijf tegen identiteitsfraude?", "introduction": "<p>U kunt uw bedrijf beschermen tegen identiteitsfraude door zorgvuldig om te gaan met persoonlijke gegevens en bedrijfsgegevens. Controleer altijd de identiteit van uw klanten en uw medewerkers.</p>", "content": [{"paragraphtitle": "Identiteitsfraude voorkomen", "paragraph": "<p>Er zijn verschillende maatregelen die u kunt nemen om identiteitsfraude bij uw bedrijf tegen te gaan. De belangrijkste zijn:</p>\n\n<ul>\n <li>regels opstellen voor het bewaren en weggooien van documenten;</li>\n <li>gevoelige documenten goed opbergen;</li>\n <li>alleen medewerkers die de documenten echt nodig hebben, toegang geven;</li>\n <li>uw medewerkers informeren over de risico’s van fraude.</li>\n</ul>\n\n<p>Voor meer <a href=\"https://www.kvk.nl/onderwerp/cybersecurity/\">informatie over het digitaal veiliger maken van uw bedrijf </a>kunt u terecht bij de Kamer van Koophandel.</p>"}, {"paragraphtitle": "Naleving identificatieplicht", "paragraph": "<p>Als werkgever bent u verplicht om de <a href=\"https://www.rijksoverheid.nl/onderwerpen/identificatieplicht/vraag-en-antwoord/wat-moet-ik-als-werkgever-doen-om-te-voldoen-aan-de-identificatieplicht\">identiteit van uw medewerkers vast te stellen</a>. Zowel van de binnenlandse als buitenlandse medewerkers. Dit is belangrijk om identiteitsfraude, premiefraude en belastingfraude tegen te gaan. Ook voorkomt u hiermee illegale tewerkstelling van vreemdelingen: mensen die niet de Nederlandse nationaliteit bezitten.</p>"}, {"paragraphtitle": "Direct actie ondernemen bij identiteitsfraude", "paragraph": "<p>Worden er binnen uw bedrijf of instelling persoonsgegevens van iemand misbruikt? U kunt dan aangifte doen bij de politie. Ook kunt u de <a href=\"https://www.rvig.nl/centraal-meldpunt-identiteitsfraude/melding-doen-bij-het-cmi\">identiteitsfraude melden bij het Centraal Meldpunt Identiteitsfraude</a> (CMI). Het CMI biedt hulp en advies om verdere fraude met persoonsgegevens te stoppen.</p>"}], "authorities": ["Ministerie van Binnenlandse Zaken en Koninkrijksrelaties"], "subjects": ["Identiteitsfraude"], "themes": ["Recht, veiligheid en defensie"], "organisationalunits": ["Ministerie van Binnenlandse Zaken en Koninkrijksrelaties"], "lastmodified": "2023-10-03T13:47:18.472Z", "license": "CC0 1.0 Universal", "rightsholders": ["Ministerie van Algemene Zaken"], "language": "nl-NL", "location": "Nederland"}