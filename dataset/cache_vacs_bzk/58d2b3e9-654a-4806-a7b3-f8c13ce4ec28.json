{"id": "58d2b3e9-654a-4806-a7b3-f8c13ce4ec28", "type": "vraag en antwoord", "canonical": "https://www.rijksoverheid.nl/onderwerpen/bezwaar-en-beroep/vraag-en-antwoord/na-een-beroep", "dataurl": "https://opendata.rijksoverheid.nl/v1/infotypes/faq/58d2b3e9-654a-4806-a7b3-f8c13ce4ec28", "question": "Wat gebeurt er nadat ik in beroep ben gegaan?", "introduction": "<p>Uw beroep wordt behandeld door een rechter. De rechter kan uw zaak schriftelijk afhandelen of een zitting in de rechtbank inplannen.  Als u het niet eens bent met de beslissing van de rechter dan kunt u in verzet of in hoger beroep gaan. Aan een beroep en hoger beroep zijn kosten verbonden.</p>", "content": [{"paragraphtitle": "Beslissing op basis van stukken", "paragraph": "<p>Er is niet altijd een zitting in de rechtbank. De rechter kan dit besluiten. De rechter behandelt de zaak dan schriftelijk. Dit kan in de volgende gevallen:</p>\n\n<ul>\n <li>Een andere rechterlijke instantie moet uw beroep behandelen. De rechter is in dit geval niet bevoegd om een beslissing te nemen over uw beroep.</li>\n <li>Uw beroep wordt niet behandeld, omdat u uw beroep bijvoorbeeld te laat heeft ingediend. Of u heeft het griffierecht niet (op tijd) betaald. Uw beroep geldt dan als niet-ontvankelijk.</li>\n <li>U gaat in beroep tegen een beslissing die volgens de wet niet anders kon zijn. In dit geval is uw beroep ongegrond.</li>\n <li>U gaat in beroep tegen een beslissing die niet volgens de wet is. In dit geval is uw beroep gegrond.</li>\n</ul>"}, {"paragraphtitle": "In verzet of in hoger beroep gaan", "paragraph": "<p>Neemt de rechter een beslissing zonder zitting, dus op basis van de stukken? Maar bent u het niet eens met deze beslissing? Dan zijn er twee mogelijkheden:</p>\n\n<ul>\n <li>\n <h3>U kunt in verzet gaan</h3>\n Dit kan als u geen toestemming heeft gegeven voor een schriftelijke behandeling van uw beroep. U moet dan binnen 6 weken een verzetschrift indienen bij de rechterlijke instantie die de beslissing nam. Slaagt uw verzet, dan gaat de behandeling van uw zaak verder. Er komt dan een zitting waar u uw verhaal mag doen.</li>\n <li>\n <h3>U kunt in hoger beroep gaan</h3>\n Dit kan als alle partijen toestemming hebben gegeven voor alleen een schriftelijke behandeling. U doet dat bij de instantie die in de uitspraak staat vermeld.</li>\n</ul>"}, {"paragraphtitle": "Rechtszitting beroep", "paragraph": "<p>Tijdens de rechtszitting bespreekt de rechter de zaak met u en de tegenpartij. Vaak is dit een vertegenwoordiger. Deze zitting is openbaar. U krijgt hiervoor een oproep. U bent niet altijd verplicht om te komen, maar het is verstandig dat wel te doen. Wilt u getuigen of deskundigen naar de rechtszitting laten komen? Geef dat dan minimaal 1 week voor de zitting door aan de rechtbank en de andere partij.</p>"}, {"paragraphtitle": "In hoger beroep gaan", "paragraph": "<p>Bent u het niet eens met de beslissing van de rechter op uw beroep? Dan kunt u vaak in hoger beroep gaan. Op de beslissing staat bij welke hogere rechter dit kan. In hoger beroep gebeurt de behandeling van uw zaak meestal in een openbare zitting. U ontvangt een uitnodiging voor deze zitting.</p>\n\n<p>Op de zitting kunt u de zaak toelichten. U mag dit ook laten doen door iemand anders, die u machtigt. U bent niet verplicht een advocaat in de arm te nemen. Maar het is wel verstandig om te informeren of het zin heeft in hoger beroep te gaan.</p>"}, {"paragraphtitle": "De kosten van (hoger) beroep", "paragraph": "<p>Gaat u in beroep of hoger beroep? Dan moet u griffierecht betalen. De hoogte van dit bedrag verschilt per soort zaak. Griffierecht voor hoger beroep is altijd hoger dan griffierecht voor beroep. Krijgt u gelijk van de rechter? Dan krijgt u het griffierecht terug van de tegenpartij.</p>"}], "authorities": ["Ministerie van Binnenlandse Zaken en Koninkrijksrelaties", "Ministerie van Justitie en Veiligheid"], "subjects": ["Bezwaar en beroep"], "themes": ["Overheid en democratie"], "organisationalunits": ["Ministerie van Binnenlandse Zaken en Koninkrijksrelaties", "Ministerie van Justitie en Veiligheid"], "lastmodified": "2025-11-05T08:14:38.689Z", "license": "CC0 1.0 Universal", "rightsholders": ["Ministerie van Algemene Zaken"], "language": "nl-NL", "location": "Nederland"}