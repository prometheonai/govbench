{"id": "b7317f16-2880-4779-9b29-70ea0cdae482", "type": "vraag en antwoord", "canonical": "https://www.rijksoverheid.nl/onderwerpen/bevoegdheden-inlichtingendiensten-en-veiligheidsdiensten/vraag-en-antwoord/waarom-is-een-nieuwe-wiv-nodig", "dataurl": "https://opendata.rijksoverheid.nl/v1/infotypes/faq/b7317f16-2880-4779-9b29-70ea0cdae482", "question": "Waarom is een nieuwe Wet op de inlichtingen- en veiligheidsdiensten nodig?", "introduction": "<p>De huidige Wet op de inlichtingen- en veiligheidsdiensten uit 2002 is beperkt in zijn mogelijkheden. Met alleen de traditionele inlichtingenmethoden als volgen, observeren, het opvangen van telefoongesprekken uit de ether en van radioverkeer en het gericht afluisteren, dreigen de AIVD en de MIVD informatie te missen.</p>", "content": [{"paragraphtitle": "Mogelijkheden Wiv 2002 volstaan niet meer", "paragraph": "<p>In de 21<sup>e</sup> eeuw communiceren terroristen, net als iedereen, in bits en bytes, met smartphones, tablets en andere communicatiemiddelen via allerlei verschillende communicatiekanalen. Die dreigingen komen bijna allemaal via glasvezelkabels ons land binnen.</p>\n\n<p>De technische beperkingen die de huidige wet biedt, verhinderen de AIVD en MIVD om vroegtijdig cyberaanvallen te detecteren en terroristische netwerken te onderkennen. Hiermee kunnen de AIVD en MIVD straks niet meer aan hun wettelijke taken voldoen om de veiligheid van Nederland te beschermen.</p>"}, {"paragraphtitle": "Vroegtijdig onderkennen van dreiging", "paragraph": "<p>Om het werk goed en effectief te kunnen blijven doen, moeten de AIVD en MIVD dan ook daar ‘zijn’ waar de informatie is. Op die digitale snelwegen die via datakabels door ons land gaan. De nieuwe Wiv 2017 voorziet daarom in de bevoegdheid om interceptie &#39;op de kabel’ uit te voeren.</p>\n\n<p>Andere landen hebben hun wetten al aangepast om dit mogelijk te maken. Zij boeken daarmee aantoonbaar meer resultaat bij de vroege onderkenning van geplande aanslagen, radicalisering, cyberaanvallen en spionage.</p>"}], "authorities": ["Ministerie van Binnenlandse Zaken en Koninkrijksrelaties"], "subjects": ["Bevoegdheden inlichtingendiensten en veiligheidsdiensten"], "themes": ["Recht, veiligheid en defensie"], "organisationalunits": ["Ministerie van Binnenlandse Zaken en Koninkrijksrelaties", "Ministerie van Defensie"], "lastmodified": "2023-04-05T14:08:12.022Z", "license": "CC0 1.0 Universal", "rightsholders": ["Ministerie van Algemene Zaken"], "language": "nl-NL", "location": "Nederland"}