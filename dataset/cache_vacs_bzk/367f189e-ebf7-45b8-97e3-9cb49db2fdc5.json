{"id": "367f189e-ebf7-45b8-97e3-9cb49db2fdc5", "type": "vraag en antwoord", "canonical": "https://www.rijksoverheid.nl/onderwerpen/wet-open-overheid-woo/vraag-en-antwoord/hoe-dien-ik-een-woo-verzoek-in", "dataurl": "https://opendata.rijksoverheid.nl/v1/infotypes/faq/367f189e-ebf7-45b8-97e3-9cb49db2fdc5", "question": "Hoe dien ik een Woo-verzoek in?", "introduction": "<p>U mag informatie opvragen over wat de overheid doet en waarom. Veel informatie is openbaar. Dat staat in de Wet open overheid (Woo). U stuurt een Woo-verzoek naar de organisatie waarvan u informatie wilt hebben. Geef zo precies mogelijk aan wat u wilt weten. Dan kan de overheid u sneller en beter helpen. </p>", "content": [{"paragraphtitle": "Verzoek indienen", "paragraph": "<p>Stuur uw Woo-verzoek naar de overheidsorganisatie die de informatie heeft die u zoekt. Dit kan mondeling, per brief of per e-mail. U kunt uw informatievraag ook stellen aan de Woo-contactpersoon van de organisatie. In de Woo-index vindt u de <a href=\"https://www.rijksoverheid.nl/onderwerpen/wet-open-overheid-woo/vraag-en-antwoord/waar-woo-verzoek-indienen\">contactgegevens per organisatie</a>. Weet u niet bij welke organisatie u moet zijn? Neem dan contact op met <a href=\"https://www.rijksoverheid.nl/contact/informatie-rijksoverheid\">Informatie Rijksoverheid</a>.</p>"}, {"paragraphtitle": "Verzoek toelichten", "paragraph": "<p>Geef bij uw Woo-verzoek de volgende informatie:</p>\n\n<ul>\n <li>Het onderwerp:\n <ul>\n  <li>Beschrijf het onderwerp waarover u informatie wilt hebben zo nauwkeurig mogelijk. Het helpt de overheidsorganisatie als u goed uitlegt wat u wilt weten en waarom.</li>\n </ul>\n </li>\n <li>Of u op zoek bent naar specifieke documenten, bijvoorbeeld:\n <ul>\n  <li>Een bepaald rapport, memo of besluit.</li>\n  <li>Over hoe en waarom de overheid een besluit heeft genomen.</li>\n  <li>Communicatie binnen de organisatie of met anderen.</li>\n </ul>\n </li>\n <li>Over welke periode u informatie wilt ontvangen.</li>\n</ul>\n\n<p>Het is handig als u bij uw verzoek ook uw telefoonnummer doorgeeft: misschien heeft de Woo-contactpersoon nog vragen. Een telefonische toelichting kan helpen bij een goede en snelle afhandeling van uw Woo-verzoek.</p>"}, {"paragraphtitle": "Woo-formulier", "paragraph": "<p>Sommige overheidsorganisaties hebben een speciaal Woo-formulier. Maak daar vooral gebruik van. Dan kan de overheid u vaak sneller en beter helpen. Er wordt gewerkt aan een algemeen Woo-formulier voor de hele overheid.</p>"}], "authorities": ["Ministerie van Binnenlandse Zaken en Koninkrijksrelaties"], "subjects": ["Wet open overheid (Woo)"], "themes": ["Overheid en democratie"], "organisationalunits": ["Ministerie van Binnenlandse Zaken en Koninkrijksrelaties"], "lastmodified": "2025-11-04T09:30:58.533Z", "license": "CC0 1.0 Universal", "rightsholders": ["Ministerie van Algemene Zaken"], "language": "nl-NL", "location": "Nederland"}