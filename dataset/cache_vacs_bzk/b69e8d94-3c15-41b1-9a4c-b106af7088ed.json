{"id": "b69e8d94-3c15-41b1-9a4c-b106af7088ed", "type": "vraag en antwoord", "canonical": "https://www.rijksoverheid.nl/onderwerpen/paspoort-en-identiteitskaart/vraag-en-antwoord/wat-moet-ik-doen-als-ik-mijn-paspoort-of-identiteitskaart-kwijt-ben", "dataurl": "https://opendata.rijksoverheid.nl/v1/infotypes/faq/b69e8d94-3c15-41b1-9a4c-b106af7088ed", "question": "Wat moet ik doen als ik mijn paspoort of identiteitskaart kwijt ben?", "introduction": "<p>Meld het bij uw gemeente als uw paspoort of identiteitskaart gestolen is of als u deze kwijt bent. De melding heet een verklaring van vermissing. Zonder deze verklaring kunt u geen nieuw reisdocument aanvragen.</p>", "content": [{"paragraphtitle": "Verklaring van vermissing", "paragraph": "<p>Om een nieuw paspoort of identiteitskaart aan te vragen, meldt u de vermissing eerst bij <a href=\"https://organisaties.overheid.nl/Gemeenten/\">uw gemeente</a>. Dit is nodig om misbruik van uw oude reisdocument tegen te gaan. Aangifte doen bij de politie is niet verplicht.</p>\n\n<h3>Online melden vermissing</h3>\n\n<p>Bij sommige gemeenten kunt u online een vermissing melden. U heeft hiervoor wel een DigiD nodig. De gemeente bepaalt zelf of zij deze mogelijkheid voor haar burgers wil bieden. Informeer hiernaar bij uw gemeente.</p>"}, {"paragraphtitle": "ID-kaart kwijt? Laat inlogfunctie DigiD blokkeren", "paragraph": "<p>Bent u uw identiteitskaart kwijt? Dan is het belangrijk dat u de inlogfunctie voor <a href=\"https://www.digid.nl/\">DigiD</a> laat blokkeren. Neem hiervoor contact op met de <a href=\"https://www.digid.nl/contact\">DigiD helpdesk</a>. Alleen met ID-kaarten die zijn afgegeven na 4 januari 2021 kunt u inloggen via DigiD. </p>"}, {"paragraphtitle": "Reisdocument kwijt op Curaçao, Sint Maarten of Aruba", "paragraph": "<p>Bent u als Nederlander op Curaçao, Sint Maarten of Aruba uw reisdocument kwijt? Dan meldt u dit eerst bij de politie. Daarna gaat u naar het  plaatselijke Kabinet van de Gouverneur. Daar vraagt u een nieuw reisdocument aan.</p>"}, {"paragraphtitle": "Paspoort of ID-kaart kwijt in buitenland", "paragraph": "<p>Lees wat u moet doen bij <a href=\"https://www.rijksoverheid.nl/onderwerpen/paspoort-en-identiteitskaart/vraag-en-antwoord/paspoort-of-id-kaart-kwijt-in-het-buitenland\">verlies of diefstal van uw paspoort of identiteitskaart in het buitenland.</a></p>"}, {"paragraphtitle": "U vindt uw paspoort of ID-kaart terug, wat nu?", "paragraph": "<p>Vindt u uw paspoort of identiteitskaart terug nadat u aangifte heeft gedaan? Dan bent u verplicht het document in te leveren bij uw gemeente.</p>\n\n<p>U kunt uw teruggevonden document dus niet meer gebruiken als identificatiemiddel. Het document staat namelijk als vermist geregistreerd. Deze registratie is niet terug te draaien.</p>\n\n<p>Het gebruik van een teruggevonden paspoort is strafbaar. De gemeente vernietigt het document om fraude en misbruik te voorkomen.</p>\n\n<h2></h2>"}, {"paragraphtitle": "Iemand anders levert uw paspoort of identiteitskaart in", "paragraph": "<p>Levert iemand anders uw paspoort of identiteitskaart als gevonden voorwerp bij de gemeente in? Dan wordt het document altijd vernietigd. Ook als u de vermissing nog niet heeft gemeld bij de gemeente. U krijgt het paspoort of de ID-kaart dus niet terug en moet een nieuw document aanvragen.</p>"}, {"paragraphtitle": "Vervangen van reisdocument niet verplicht", "paragraph": "<p>U bent niet verplicht om uw gestolen of verloren paspoort of identiteitskaart te vervangen. Wel moet u altijd voldoen aan de <a href=\"https://www.rijksoverheid.nl/onderwerpen/identificatieplicht\">identificatieplicht</a>. Een voorbeeld. Stel, uw ID-kaart is gestolen en u heeft ook een paspoort, dan bent u niet verplicht om een nieuwe ID-kaart aan te vragen. U kunt zich namelijk ook met uw paspoort identificeren.</p>\n\n<p>Laat wel altijd uw gestolen of verloren reisdocument registreren bij de gemeente of de politie. Dit is nodig om identiteitsfraude te voorkomen.</p>"}], "authorities": ["Ministerie van Binnenlandse Zaken en Koninkrijksrelaties"], "subjects": ["Paspoort en identiteitskaart"], "themes": ["Migratie en reizen", "Recht, veiligheid en defensie"], "organisationalunits": ["Ministerie van Binnenlandse Zaken en Koninkrijksrelaties"], "lastmodified": "2026-02-02T11:16:26.948Z", "license": "CC0 1.0 Universal", "rightsholders": ["Ministerie van Algemene Zaken"], "language": "nl-NL", "location": "Nederland"}