{"id": "1667b282-6126-4dfc-89b7-f373e416f1dd", "type": "vraag en antwoord", "canonical": "https://www.rijksoverheid.nl/onderwerpen/digitale-overheid/vraag-en-antwoord/met-welke-inlogmiddelen-kan-ik-online-zaken-regelen-met-de-overheid", "dataurl": "https://opendata.rijksoverheid.nl/v1/infotypes/faq/1667b282-6126-4dfc-89b7-f373e416f1dd", "question": "Met welke inlogmiddelen kan ik online zaken regelen met de overheid?", "introduction": "<p>Als burger gebruikt u DigiD om zaken te regelen met de overheid. Bedrijven regelen zaken met eHerkenning. Burgers en bedrijven kunnen vanuit het buitenland ook inloggen met Europees goedgekeurde inlogmiddelen (eIDAS).</p>", "content": [{"paragraphtitle": "Online zaken regelen met de overheid via DigiD", "paragraph": "<p>U kunt steeds meer zaken <a href=\"https://www.rijksoverheid.nl/onderwerpen/digitale-overheid/vraag-en-antwoord/wat-is-digid\">online met de overheid regelen met uw DigiD</a>. Bijvoorbeeld met:</p>\n\n<ul>\n <li>gemeenten;</li>\n <li>provincies;</li>\n <li>waterschappen;</li>\n <li>ministeries;</li>\n <li>uitvoeringsorganisaties, zoals de Belastingdienst, SVB en UWV.</li>\n</ul>\n\n<p>Ook zorginstellingen, zorgverzekeraars, onderwijsinstellingen en pensioenfondsen bieden soms DigiD aan als inlogmiddel.</p>"}, {"paragraphtitle": "DigiD aanvragen", "paragraph": "<p>U kunt <a href=\"https://digid.nl/aanvragen\">uw DigiD aanvragen</a> via de website van DigiD.</p>\n\n<p>U kunt ook een <a href=\"https://www.digid.nl/buitenland/\">DigiD aanvragen als u in het buitenland woont</a> en de Nederlandse nationaliteit bezit of de nationaliteit van een ander land in de Europese Economische Ruimte (EER). U vult dan een aanvraagformulier in op de website van DigiD en haalt vervolgens de activeringscode op bij een DigiD balie.</p>"}, {"paragraphtitle": "eHerkenning", "paragraph": "<p>Met eHerkenning kunt u als bedrijf of organisatie online zakendoen met (overheids)diensten in Nederland en in de rest van Europa. Met eHerkenning kunt u bijvoorbeeld bij de Belastingdienst een aangifte doen. </p>\n\n<p>Heeft u of één van uw medewerkers eHerkenning nodig? Dan kunt u uw persoonsgebonden eHerkenningsmiddel aanvragen bij door de overheid <a href=\"https://eherkenning.nl/nl/leveranciersoverzicht\">erkende eHerkenningsleveranciers</a>. Alleen zij mogen eHerkenning leveren.</p>\n\n<p><a href=\"https://www.eherkenning.nl/inloggen-met-eherkenning\">Meer informatie over het aanvragen of inloggen met eHerkenning</a> staat op de website eHerkenning.nl.</p>"}, {"paragraphtitle": "Europees inloggen (eIDAS)", "paragraph": "<p>Burgers en bedrijven in de Europese Economische Ruimte (EER) kunnen steeds vaker gebruik maken van hun eigen nationale inlogmiddel om online zaken te regelen met de Nederlandse overheid. De nationale inlogmiddelen moeten dan wel Europees goedgekeurd zijn.</p>"}], "authorities": ["Ministerie van Binnenlandse Zaken en Koninkrijksrelaties"], "subjects": ["Digitale overheid"], "themes": ["Overheid en democratie"], "organisationalunits": ["Ministerie van Binnenlandse Zaken en Koninkrijksrelaties"], "lastmodified": "2023-10-03T14:53:50.960Z", "license": "CC0 1.0 Universal", "rightsholders": ["Ministerie van Algemene Zaken"], "language": "nl-NL", "location": "Nederland"}