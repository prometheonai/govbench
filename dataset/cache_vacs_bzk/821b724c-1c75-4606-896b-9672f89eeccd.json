{"id": "821b724c-1c75-4606-896b-9672f89eeccd", "type": "vraag en antwoord", "canonical": "https://www.rijksoverheid.nl/onderwerpen/verkiezingen/vraag-en-antwoord/hoe-wordt-de-uitslag-vastgesteld-van-de-gemeenteraadsverkiezingen", "dataurl": "https://opendata.rijksoverheid.nl/v1/infotypes/faq/821b724c-1c75-4606-896b-9672f89eeccd", "question": "Hoe wordt de uitslag vastgesteld van de gemeenteraadsverkiezingen?", "introduction": "<p>Op woensdag 18 maart 2026 om 21.00 uur gaan de stembureaus dicht. Daarna begint het tellen van de stemmen. U mag komen kijken. De voorzitter van het stembureau zorgt dat het tellen goed verloopt.</p>", "content": [{"paragraph": "<h2>Vóór het tellen van de stemmen</h2>\n\n<p>Kiezers kunnen woensdag 18 maart 2026 stemmen tussen 7.30 uur en 21.00 uur. Daarna beginnen de stembureaus met het tellen van de stemmen. De stembureauleden tellen eerst alle stempassen en volmachten.</p>\n\n<p>Daarna halen de leden van het stembureau de stembiljetten uit de stembus. Ze vouwen de stembiljetten open en leggen de partijen bij elkaar. Vervolgens gaan ze alle stemmen tellen.</p>\n\n<h2>Het tellen van de stemmen</h2>\n\n<ul>\n <li>Sommige gemeenten tellen op woensdagavond alleen de stemmen per partij. De volgende dag tellen ze de kandidaten. Dat heet &#39;centrale telling&#39;.</li>\n <li>Andere gemeenten tellen op woensdagavond alles. Dus de partijen en de kandidaten. Dat heet ‘decentrale telling’.</li>\n <li>De stembureauleden en tellers tellen ook hoeveel ongeldige stemmen er zijn. En hoeveel stembiljetten ‘blanco’ zijn gelaten.</li>\n</ul>\n\n<p>Meer informatie over <a href=\"https://www.kiesraad.nl/verkiezingen/gemeenteraden/uitslagen/tellen-van-de-stemmen\">het proces van het tellen van de stemmen</a> staat in een tijdlijn op de website van de Kiesraad.</p>\n\n<h3>Kijken bij de telling</h3>\n\n<p>U mag bij het tellen van de stemmen zijn. Lees de <a href=\"https://www.rijksoverheid.nl/onderwerpen/verkiezingen/vraag-en-antwoord/stemmen-tellen-bij-verkiezingen\">regels die gelden als u bij de telling wilt meekijken. </a></p>\n\n<h2>Na het tellen van de stemmen</h2>\n\n<ul>\n <li>De voorzitter van het stembureau schrijft alle aantallen op in een verslag. Dat heet ‘het proces-verbaal’. Alle tellers zetten een handtekening in het proces-verbaal.</li>\n <li>De aantallen van alle stembureaus worden bij elkaar opgeteld. Dat gebeurt op het gemeentelijk stembureau.</li>\n <li>Het gemeentelijk stembureau schrijft deze aantallen in het gemeentelijk proces-verbaal. U mag hiernaar komen kijken. Dit moment is in iedere gemeente verschillend. De processen-verbaal worden ook op de website van de gemeente geplaatst.</li>\n <li>In elke gemeente is ook een Centraal Stembureau. Zij controleren de uitslag en stellen deze vast.</li>\n <li>Denkt u dat er een fout is gemaakt bij een stembureau bij het (op)tellen van de stemmen? Dan kunt u dit melden bij het Centraal Stembureau van uw gemeente. Dit kan van 19 maart 2026 tot en met 25 maart 2026.</li>\n <li>Na 8 dagen wordt de uitslag bekendgemaakt door het Centraal Stembureau. Dat gebeurt in een openbare bijeenkomst.</li>\n <li>Op woensdag 1 april 2026 gaan de nieuwe raadsleden voor het eerst vergaderen.</li>\n</ul>"}], "authorities": ["Ministerie van Binnenlandse Zaken en Koninkrijksrelaties"], "subjects": ["Verkiezingen gemeenteraad 2026"], "themes": ["Overheid en democratie"], "organisationalunits": ["Ministerie van Binnenlandse Zaken en Koninkrijksrelaties"], "lastmodified": "2026-01-26T14:07:04.225Z", "license": "CC0 1.0 Universal", "rightsholders": ["Ministerie van Algemene Zaken"], "language": "nl-NL", "location": "Nederland"}