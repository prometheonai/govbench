{"id": "24c62a10-ffe9-4586-a8eb-2efbaf7c3fba", "type": "vraag en antwoord", "canonical": "https://www.rijksoverheid.nl/onderwerpen/verkiezingen/vraag-en-antwoord/wie-mag-stemmen-bij-de-gemeenteraadsverkiezingen", "dataurl": "https://opendata.rijksoverheid.nl/v1/infotypes/faq/24c62a10-ffe9-4586-a8eb-2efbaf7c3fba", "question": "Wie mag stemmen bij de gemeenteraadsverkiezingen?", "introduction": "<p>In de Kieswet staat wie mag stemmen bij de gemeenteraadsverkiezingen. Stemmen is niet verplicht. Sommige mensen mogen niet stemmen. Zij hebben geen kiesrecht.</p>", "content": [{"paragraphtitle": "Voorwaarden om te mogen stemmen", "paragraph": "<p>U mag stemmen voor de gemeenteraadsverkiezingen als u aan deze voorwaarden voldoet:</p>\n\n<ul>\n <li>U bent 18 jaar of ouder op 18 maart 2026. U bent dus geboren vóór 19 maart 2008.</li>\n <li>U staat ingeschreven op een adres in Nederland, op 2 februari 2026.</li>\n <li>U heeft de Nederlandse nationaliteit. Of de nationaliteit van een ander land uit de Europese Unie. Of u heeft de nationaliteit van een land buiten de EU én u woont op 2 februari 2026 5 jaar of langer legaal in Nederland.</li>\n <li>U bent niet <a href=\"https://www.kiesraad.nl/verkiezingen/gemeenteraden/stemmen/uitsluiting-kiesrecht\">uitgesloten van het kiesrecht</a>.</li>\n</ul>"}, {"paragraphtitle": "Hoe weet u of u mag stemmen?", "paragraph": "<p>U mag stemmen als u aan bovenstaande voorwaarden voldoet. U krijgt dan uiterlijk 4 maart 2026 een stempas thuis bezorgd. <a href=\"https://www.rijksoverheid.nl/onderwerpen/verkiezingen/vraag-en-antwoord/wat-kan-ik-doen-als-ik-mijn-stempas-kwijt-ben-of-niet-ontvangen-heb\">Geen stempas ontvangen</a>? Vraag dan zo snel mogelijk een nieuwe stempas aan bij uw gemeente.</p>\n\n<p>Meer informatie over <a href=\"https://www.kiesraad.nl/verkiezingen/gemeenteraden/stemmen/kiesgerechtigdheid\">wie er mag stemmen bij de gemeenteraadsverkiezingen</a>, leest u op de website van de Kiesraad.</p>"}, {"paragraphtitle": "Kan ik stemmen als ik een mentor, bewindvoerder of curator heb?", "paragraph": "<p>Ja,  u mag zelf stemmen, ook als u een mentor, bewindvoerder of curator heeft.</p>\n\n<p>Kunt u niet zelf naar het stemlokaal? Dan mag <a href=\"https://www.rijksoverheid.nl/onderwerpen/verkiezingen/vraag-en-antwoord/iemand-machtigen-om-te-stemmen-bij-verkiezingen\">iemand anders voor u stemmen</a>. Dit heet machtigen.</p>"}, {"paragraphtitle": "Kiesrecht en hulp voor mensen met een verstandelijke beperking", "paragraph": "<p>Ook mensen met een verstandelijke beperking hebben kiesrecht. <a href=\"https://www.rijksoverheid.nl/onderwerpen/verkiezingen/vraag-en-antwoord/kiezers-met-beperking\">Zij moeten zelfstandig hun stem uit kunnen brengen.</a> </p>\n\n<p>Iemand van het stembureau kan uitleg geven over het stemmen. Dit mag alleen buiten het stemhokje. In het stemhokje mag niemand helpen.</p>\n\n<p>Wilt u oefenen met stemmen? Veel gemeenten en organisaties geven trainingen. Op <a href=\"http://www.hoewerktstemmen.nl/\">www.hoewerktstemmen.nl</a> vindt u uitleg en kunt u oefenen.</p>\n\n<h3>Voor iemand stemmen met een verstandelijke beperking</h3>\n\n<p>Heeft u een <em>algemene volmacht</em> om dingen te regelen voor iemand met een verstandelijke beperking? Deze volmacht geldt niet voor verkiezingen. U mag hier dus niet mee stemmen. Als u voor een kiezer wilt stemmen, dan moet deze kiezer u <a href=\"https://www.rijksoverheid.nl/onderwerpen/verkiezingen/vraag-en-antwoord/iemand-machtigen-om-te-stemmen-bij-verkiezingen\">machtigen</a>.</p>"}, {"paragraphtitle": "Wie mag niet stemmen?", "paragraph": "<p>Sommige mensen in Nederland hebben geen kiesrecht. Een rechter kan bij zeer zware misdrijven iemand <a href=\"https://www.kiesraad.nl/verkiezingen/gemeenteraden/stemmen/uitsluiting-kiesrecht\">uitsluiten van het kiesrecht</a>. Deze persoon mag dan niet stemmen bij verkiezingen. Dit is een bijzondere maatregel bij de opgelegde straf. Deze maatregel wordt bijna niet opgelegd. Mensen die zijn uitgesloten van het kiesrecht, ontvangen als er een verkiezing is geen stempas van hun gemeente.</p>\n\n<p>Gedetineerden zijn dus niet automatisch uitgesloten van het stemrecht. Zij kunnen alleen meestal niet zelf naar een stembureau, tenzij ze op de verkiezingsdag verlof hebben. Daarom kunnen zij alleen hun stem uitbrengen door <a href=\"https://www.rijksoverheid.nl/onderwerpen/verkiezingen/vraag-en-antwoord/iemand-machtigen-om-te-stemmen-bij-verkiezingen\">iemand anders voor hen te laten stemmen</a> (machtigen). Dat is geregeld in de Kieswet.</p>"}], "authorities": ["Ministerie van Binnenlandse Zaken en Koninkrijksrelaties"], "subjects": ["Verkiezingen gemeenteraad 2026"], "themes": ["Overheid en democratie"], "organisationalunits": ["Ministerie van Binnenlandse Zaken en Koninkrijksrelaties"], "lastmodified": "2026-01-27T12:26:07.878Z", "license": "CC0 1.0 Universal", "rightsholders": ["Ministerie van Algemene Zaken"], "language": "nl-NL", "location": "Nederland"}