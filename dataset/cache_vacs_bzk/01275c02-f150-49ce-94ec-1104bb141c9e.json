{"id": "01275c02-f150-49ce-94ec-1104bb141c9e", "type": "vraag en antwoord", "canonical": "https://www.rijksoverheid.nl/onderwerpen/zomertijd-wintertijd/vraag-en-antwoord/afschaffen-zomertijd-wintertijd", "dataurl": "https://opendata.rijksoverheid.nl/v1/infotypes/faq/01275c02-f150-49ce-94ec-1104bb141c9e", "question": "Gaat Nederland de zomertijd en wintertijd afschaffen?", "introduction": "<p>De omschakeling tussen de zomertijd en wintertijd is vastgelegd in Europese regels. De Europese Commissie heeft in 2018 voorgesteld om deze omschakeling af te schaffen. Dit voorstel heeft het niet gehaald door onvoldoende steun vanuit de EU-lidstaten. Nederland houdt de winter- en zomertijd totdat daar meer duidelijkheid over is.</p>", "content": [{"paragraphtitle": "Voordelen en nadelen afschaffen zomer- en wintertijd niet duidelijk", "paragraph": "<p>Het kabinet vindt dat de Europese Commissie nog niet duidelijk heeft gemaakt wat de voor- en nadelen van de afschaffing zijn. Daarvoor is een uitgebreide beoordeling van de effecten door de Europese Commissie nodig. Deze beoordeling volgt nog, en het kabinet ziet dit als een belangrijke volgende stap voor een definitief standpunt.</p>"}, {"paragraphtitle": "Nederlands onderzoek geeft geen duidelijk beeld", "paragraph": "<p>Uit Nederlands onderzoek uit 2018 en 2019 komt geen eenduidig beeld naar voren als het gaat om een Nederlandse voorkeur voor één van de 3 tijdsystemen:</p>\n\n<ul>\n <li>het huidige systeem met een omschakeling tussen zomertijd en wintertijd;</li>\n <li>een permanente wintertijd;</li>\n <li>een permanente zomertijd.</li>\n</ul>\n\n<p>Een onafhankelijk onderzoeksbureau heeft een representatieve groep <a href=\"https://www.rijksoverheid.nl/documenten/kamerstukken/2018/12/19/aanbiedingsbrief-bij-het-rapport-%E2%80%98opinies-over-tijdsystemen%E2%80%99\">Nederlanders gevraagd hoe zij over de afschaffing van de zomer- en wintertijd denken</a>. Daarnaast heeft dit bureau interviews gehouden met verschillende vertegenwoordigers van de samenleving en het bedrijfsleven. Het kabinet heeft aan <a href=\"https://www.rijksoverheid.nl/documenten/kamerstukken/2018/11/28/kamerbrief-over-besluitvorming-einde-wintertijd-en-zomertijd\">bioritme-experts hun mening over de zomer- en wintertijd gevraagd</a>.  </p>"}, {"paragraphtitle": "Opties voor winter- en zomertijd", "paragraph": "<p><strong>De klok 2 keer per jaar blijven verzetten</strong></p>\n\n<p>Er verandert dan niets ten opzichte van nu. Op 21 juni komt de zon dan om 05.20 uur op. En gaat rond 22.00 uur weer onder. Op 21 december komt de zon dan om 8.45 uur op en gaat om 16.30 uur weer onder.</p>"}, {"paragraph": "<p><strong>Omschakelen naar ‘altijd zomertijd&#39;</strong></p>\n\n<p>In de zomer verandert er dan niets. Op 21 juni komt de zon dan om 05.20 op. En gaat rond 22.00 uur weer onder. In de winter wordt het dan een uur later licht. En gaat de zon een uur later onder. Op 21 december komt de zon dan om 09.45 uur op (in plaats van om 08.45 uur) en gaat om 17.30 uur weer onder (in plaats van 16.30 uur).</p>"}, {"paragraph": "<p><strong>Omschakelen naar ‘altijd wintertijd&#39;</strong><br />\nIn de winter verandert er dan niets. Op 21 december komt de zon dan om 08.45 op. En gaat rond 16.30 uur weer onder. In de zomer wordt het dan een uur eerder licht. En gaat de zon een uur eerder onder. Op 21 juni komt de zon dan om 04.20 uur op (in plaats van 05.20 uur) en gaat om 21.00 uur weer onder (in plaats van 22.00 uur).</p>"}], "authorities": ["Ministerie van Binnenlandse Zaken en Koninkrijksrelaties"], "subjects": ["Zomertijd en wintertijd"], "themes": ["Overheid en democratie"], "organisationalunits": ["Ministerie van Binnenlandse Zaken en Koninkrijksrelaties"], "lastmodified": "2025-10-28T15:17:37.735Z", "license": "CC0 1.0 Universal", "rightsholders": ["Ministerie van Algemene Zaken"], "language": "nl-NL", "location": "Nederland"}