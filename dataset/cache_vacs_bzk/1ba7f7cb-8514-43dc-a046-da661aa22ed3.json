{"id": "1ba7f7cb-8514-43dc-a046-da661aa22ed3", "type": "vraag en antwoord", "canonical": "https://www.rijksoverheid.nl/onderwerpen/paspoort-en-identiteitskaart/vraag-en-antwoord/welke-gegevens-neemt-de-gemeente-op-in-mijn-paspoort-en-identiteitskaart", "dataurl": "https://opendata.rijksoverheid.nl/v1/infotypes/faq/1ba7f7cb-8514-43dc-a046-da661aa22ed3", "question": "Welke gegevens staan er op mijn paspoort of identiteitskaart?", "introduction": "<p>In uw paspoort of identiteitskaart (ID-kaart) staan persoonsgegevens. Zoals uw achternaam, voornamen en geboortedatum. Uw paspoort of identiteitskaart heeft ook een chip. Hierin staan ook 2 van uw vingerafdrukken.</p>", "content": [{"paragraphtitle": "Gegevens op uw paspoort of identiteitskaart", "paragraph": "<p>De volgende gegevens staan op uw paspoort of identiteitskaart:</p>\n\n<ul>\n <li>pasfoto;</li>\n <li>achternaam;</li>\n <li>voornamen;</li>\n <li>geboortedatum;</li>\n <li>geboorteplaats;</li>\n <li>geslacht;</li>\n <li>lengte;</li>\n <li>handtekening;</li>\n <li>burgerservicenummer (bsn) (op de ID-kaart kan dit ook als QR-code staan);</li>\n <li>documentnummer;</li>\n <li>nationaliteit;</li>\n <li>2 vingerafdrukken (zijn niet zichtbaar).</li>\n</ul>"}, {"paragraphtitle": "Gegevens op paspoort of identiteitskaart aanpassen", "paragraph": "<p>Zijn uw persoonsgegevens veranderd, bijvoorbeeld na een naamswijziging? Dan is uw paspoort of ID-kaart niet meer geldig. U moet dan een nieuwe aanvragen.</p>"}, {"paragraphtitle": "Vingerafdrukken vanaf 12 jaar verplicht", "paragraph": "<p>Om fraude te voorkomen, is de opname van vingerafdrukken in uw paspoort en ID-kaart verplicht. Vingerafdrukken komen in het paspoort en de ID-kaart te staan als de aanvrager 12 jaar of ouder is. </p>\n\n<p>Bij de aanvraag van uw paspoort of identiteitskaart <a href=\"https://www.rijksoverheid.nl/onderwerpen/paspoort-en-identiteitskaart/vraag-en-antwoord/hoe-neemt-de-gemeente-vingerafdrukken-af-voor-mijn-paspoort\">neemt de gemeente 2 vingerafdrukken van u af</a>. Deze vingerafdrukken zijn niet zichtbaar op uw paspoort of ID-kaart. De vingerafdrukken staan namelijk op de chip.</p>"}, {"paragraphtitle": "Chip in uw paspoort of ID-kaart", "paragraph": "<p>De meeste gegevens die op de houderpagina van uw paspoort of ID-kaart zichtbaar zijn (de kant waar u uw pasfoto ziet), staan ook op de chip van uw paspoort of ID-kaart. Behalve uw handtekening, lengte en geboorteplaats. Deze gegevens staan niet in de chip, maar zijn wel zichtbaar in uw paspoort en op uw ID-kaart.</p>"}, {"paragraphtitle": "Burgerservicenummer (bsn)", "paragraph": "<p>Heeft u geen burgerservicenummer (bsn)? Dan staat dit ook niet in uw paspoort of ID-kaart. U heeft alleen een <a href=\"https://www.rijksoverheid.nl/onderwerpen/privacy-en-persoonsgegevens/vraag-en-antwoord/hoe-kom-ik-aan-een-burgerservicenummer-bsn\">bsn</a> als u in de Basisregistratie Personen (BRP) staat. Misschien staat u hier niet in, omdat u in het buitenland woont. In dat geval heeft u niet altijd een bsn.</p>"}, {"paragraphtitle": "Achternaam partner in paspoort of ID-kaart", "paragraph": "<p>U kunt de achternaam van uw partner laten bijschrijven in uw paspoort of ID-kaart. Dit kan alleen als u getrouwd of geregistreerd partner bent. Dit is ook mogelijk als uw partner is overleden of als u bent gescheiden.</p>"}, {"paragraphtitle": "Ministerie van Buitenlandse Zaken als uitgevende instantie", "paragraph": "<p>Heeft u een paspoort of ID-kaart in het buitenland aangevraagd? Dan staat op de houderpagina van uw paspoort of ID-kaart ‘minister van Buitenlandse Zaken’. Aan de <a href=\"https://www.rvig.nl/consulaire-service-organisatie\">locatiecode in de chip van uw paspoort</a> ziet u waar uw paspoort is verstrekt.</p>"}], "authorities": ["Ministerie van Binnenlandse Zaken en Koninkrijksrelaties"], "subjects": ["Paspoort en identiteitskaart"], "themes": ["Migratie en reizen", "Recht, veiligheid en defensie"], "organisationalunits": ["Ministerie van Binnenlandse Zaken en Koninkrijksrelaties"], "lastmodified": "2024-11-13T12:30:19.693Z", "license": "CC0 1.0 Universal", "rightsholders": ["Ministerie van Algemene Zaken"], "language": "nl-NL", "location": "Nederland"}