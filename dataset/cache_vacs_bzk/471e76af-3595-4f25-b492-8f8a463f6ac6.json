{"id": "471e76af-3595-4f25-b492-8f8a463f6ac6", "type": "vraag en antwoord", "canonical": "https://www.rijksoverheid.nl/onderwerpen/identiteitsfraude/vraag-en-antwoord/hoe-herken-ik-identiteitsfraude", "dataurl": "https://opendata.rijksoverheid.nl/v1/infotypes/faq/471e76af-3595-4f25-b492-8f8a463f6ac6", "question": "Hoe herken ik identiteitsfraude?", "introduction": "<p>Fraudeurs die identiteitsfraude plegen, misbruiken vaak persoonlijke gegevens van anderen. Ze kunnen bijvoorbeeld uit iemands naam een lening aanvragen. U kunt identiteitsfraude aan een aantal signalen herkennen.</p>", "content": [{"paragraphtitle": "Signalen van fraude met (kopie) paspoort, rijbewijs of ID-kaart", "paragraph": "<ul>\n <li>Er staan rekeningen, leningen, creditcards of woonruimten op uw naam. Maar u wist van niets.Â U ontvangt dan rekeningen van bijvoorbeeld een telefoonmaatschappij of andere organisatie waar u zelf geen contract bij heeft afgesloten.</li>\n <li>U ontvangt boze berichten van mensen die u als oplichter zien. Bijvoorbeeld omdat u hen via een online marktplaats zou hebben opgelicht.</li>\n <li>U moet op verhoor komen, omdat de politie u als verdachte ziet.</li>\n <li>U wordt aangehouden bij een grensovergang of bij controle door de politie.</li>\n</ul>"}, {"paragraphtitle": "Signalen van fraude met DigiD", "paragraph": "<ul>\n <li>U ziet 1 of meer onbekende werkgevers op pensioen- of belastingoverzichten staan.</li>\n <li>U ontdekt op <a href=\"https://mijn.overheid.nl/\">mijn.overheid.nl</a> dat uw gegevens bij de overheid zijn gewijzigd.</li>\n <li>Nadat u heeft ingelogd op <a href=\"https://www.digid.nl/\">www.digid.nl</a> ziet u in uw gebruikshistorie dat er is ingelogd op een moment dat u dat niet heeft gedaan.</li>\n <li>U krijgt geen uitkering, omdat er al een uitkering op uw naam staat. Maar u wist van niets.</li>\n <li>U staat onder een ander adres ingeschreven bij de gemeente. Terwijl u dit nooit heeft gewijzigd.</li>\n</ul>"}, {"paragraphtitle": "Signalen van fraude met openbare gegevens", "paragraph": "<ul>\n <li>U ontvangt brieven van advocaten of incassobureaus en gerechtsdeurwaarders over schulden waar u niets van weet.</li>\n <li>U ontvangt rekeningen of ontvangstbevestigingen voor goederen of diensten. Maar u heeft deze niet besteld.</li>\n <li>Op uw bankafschriften of creditcardoverzichten staan uitgaven die u niet herkent.</li>\n <li>U kunt geen lening krijgen omdat er een signalering op uw naam staat bij het BKR.</li>\n</ul>"}, {"paragraphtitle": "Signalen overige fraude", "paragraph": "<ul>\n <li>Op social media staan profielen van u waar u niets van weet. En die u niet zelf heeft aangemaakt.</li>\n <li>Er staan bestanden op uw computer waar u niets van weet.</li>\n <li>Uw contacten ontvangen e-mails van u die u niet zelf heeft verstuurd.</li>\n</ul>"}], "authorities": ["Ministerie van Binnenlandse Zaken en Koninkrijksrelaties"], "subjects": ["Identiteitsfraude"], "themes": ["Recht, veiligheid en defensie"], "organisationalunits": ["Ministerie van Binnenlandse Zaken en Koninkrijksrelaties"], "lastmodified": "2024-03-20T11:25:50.045Z", "license": "CC0 1.0 Universal", "rightsholders": ["Ministerie van Algemene Zaken"], "language": "nl-NL", "location": "Nederland"}