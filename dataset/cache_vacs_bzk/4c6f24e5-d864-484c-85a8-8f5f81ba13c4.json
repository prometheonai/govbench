{"id": "4c6f24e5-d864-484c-85a8-8f5f81ba13c4", "type": "vraag en antwoord", "canonical": "https://www.rijksoverheid.nl/onderwerpen/verkiezingen/vraag-en-antwoord/waar-stem-ik-voor-bij-tweede-kamerverkiezingen", "dataurl": "https://opendata.rijksoverheid.nl/v1/infotypes/faq/4c6f24e5-d864-484c-85a8-8f5f81ba13c4", "question": "Waar stem ik voor bij de Tweede Kamerverkiezing?", "introduction": "<p>Bij de Tweede Kamerverkiezing stemt u op iemand die zich verkiesbaar heeft gesteld voor de Tweede Kamer: een kandidaat. Deze kandidaat is lid van een politieke partij en vertegenwoordigt de ideeën en standpunten van deze partij. </p>", "content": [{"paragraphtitle": "Gekozen kandidaten komen in de Tweede Kamer", "paragraph": "<p>U kiest de kandidaat waarvan u vindt dat die uw stem verdient. In totaal komen na de verkiezing 150 volksvertegenwoordigers in de Tweede Kamer. Zij praten over hoe de overheid dingen moet regelen in ons land. En ze beslissen over nieuwe wetten. </p>\n\n<h3>Uw stem is belangrijk</h3>\n\n<p>Met uw stem bepaalt u mee welke partijen in de Tweede Kamer komen. Hoe meer stemmen een partij krijgt, hoe meer invloed die partij heeft. Door te stemmen heeft u dus ook invloed op de beslissingen die de nieuwe Tweede Kamer straks gaat nemen.</p>"}, {"paragraphtitle": "Wat doet de Tweede Kamer?", "paragraph": "<p>De Tweede Kamer heeft verschillende taken.</p>\n\n<ol>\n <li>De Tweede Kamer controleert of het <a href=\"https://www.rijksoverheid.nl/onderwerpen/rijksoverheid/vraag-en-antwoord/wat-is-de-regering-en-wat-is-het-kabinet\">kabinet </a>(de ministers en staatssecretarissen) zijn werk goed doet. Bijvoorbeeld door vragen te stellen aan ministers en haar mening te geven over onderwerpen. </li>\n <li>De Tweede Kamer beslist over nieuwe wetten en over wijzigingen van bestaande wetten. Dat doet zij samen met de regering en de Eerste Kamer. Die wetten kunnen bijvoorbeeld gaan over bestaanszekerheid, woningbouw, klimaat, gezondheidszorg of migratie.  </li>\n</ol>\n\n<p>De Tweede Kamer vertegenwoordigt daarbij de Nederlandse bevolking.</p>"}, {"paragraphtitle": "Informatie over partijen en kandidaten waar u op kunt stemmen", "paragraph": "<p>Uiterlijk 2 weken voor de verkiezing krijgt u een overzicht met alle partijen en kandidaten thuisgestuurd. Dan kunt u alvast kijken op wie u wilt stemmen. Elke partij heeft eigen standpunten en plannen voor Nederland. Op de site van de <a href=\"https://www.kiesraad.nl\">Kiesraad</a> kunt u ook lezen welke partijen aan de verkiezing meedoen.</p>\n\n<p>Wilt u weten welke partij het beste bij u past? Lees dan op de websites van de partijen de verschillende verkiezingsprogramma’s. Of bekijk een debat op televisie. U kunt ook een online stemhulp invullen. Of met mensen praten die u vertrouwt.</p>"}, {"paragraphtitle": "Nieuw kabinet na de verkiezing", "paragraph": "<p>Direct na de verkiezing start het proces om een nieuw kabinet te vormen. De voorzitters van de partijen die in de Tweede Kamer zitten, onderhandelen dan met elkaar om te bepalen welke partijen de komende 4 jaar samen gaan regeren. Het maken van deze afspraken heet de kabinetsformatie.</p>\n\n<p>Lees op de site van de Tweede Kamer meer over <a href=\"https://www.tweedekamer.nl/zo-werkt-de-kamer/verkiezingen-en-kabinetsformatie\">wat er met uw stem gebeurt</a>.<br />\nOf bekijk <a href=\"https://www.tweedekamer.nl/zo-werkt-de-kamer\">hoe de Tweede Kamer werkt</a>.</p>"}], "authorities": ["Ministerie van Binnenlandse Zaken en Koninkrijksrelaties"], "subjects": ["Verkiezingen gemeenteraad 2026"], "themes": ["Overheid en democratie"], "organisationalunits": ["Ministerie van Binnenlandse Zaken en Koninkrijksrelaties"], "lastmodified": "2025-09-10T15:29:27.386Z", "license": "CC0 1.0 Universal", "rightsholders": ["Ministerie van Algemene Zaken"], "language": "nl-NL", "location": "Nederland"}