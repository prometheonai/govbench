{"id": "384f0a49-8ae4-47ef-8610-e779e5057139", "type": "vraag en antwoord", "canonical": "https://www.rijksoverheid.nl/onderwerpen/energie-thuis/vraag-en-antwoord/maximale-energieprestatievergoeding-epv-huurwoning", "dataurl": "https://opendata.rijksoverheid.nl/v1/infotypes/faq/384f0a49-8ae4-47ef-8610-e779e5057139", "question": "Hoe hoog is de maximale energieprestatievergoeding (EPV) van mijn huurwoning?", "introduction": "<p>Hoe hoog de energieprestatievergoeding (EPV) is die u aan uw verhuurder betaalt, hangt af van de isolatie van uw woning en de zonnepanelen. Meer isolatie en meer zonnepanelen betekent een hogere EPV. De EPV geldt alleen bij woningen die heel energiezuinig zijn.  </p>", "content": [{"paragraphtitle": "EPV stimuleert energiezuinig maken huurwoningen", "paragraph": "<p>De EPV is bedoeld om de bouw of renovatie naar heel energiezuinige woningen aantrekkelijker te maken voor verhuurders. Als verhuurders hun woningen heel energiezuinig maken, verdienen zij die investering stap voor stap terug via de EPV. </p>\n\n<p>Voor huurders is het prettig dat hun woning geen gas gebruikt en energie opwekt via zonnepanelen. Zo hebben zij geen last van schommelende gasprijzen en verbruiken ze weinig energie.</p>"}, {"paragraphtitle": "Rapport energieprestatievergoeding", "paragraph": "<p>Heeft de verhuurder uw woning zeer energiezuinig gemaakt? En wekt uw woning veel energie op, bijvoorbeeld met zonnepanelen? Dan mag hij met u hiervoor een vergoeding afspreken: de EPV. </p>\n\n<p>Uw verhuurder moet dan een deskundige laten bepalen hoeveel energie er nodig is om uw woning te verwarmen bij gemiddeld gebruik in een jaar met een normale winter. Dit heet de warmtevraag. Hoe beter de isolatie, hoe lager de warmtevraag en hoe hoger de EPV. Uw verhuurder moet u het rapport van die deskundige laten zien. </p>"}, {"paragraphtitle": "Huurovereenkomst vóór 1 oktober 2023", "paragraph": "<p>Ging uw huurovereenkomst in vóór 1 oktober 2023? Dan blijven de bestaande regels voor de EPV voor u gelden. Wel wordt de maximale EPV elk jaar op 1 juli aangepast aan de inflatie.</p>"}, {"paragraphtitle": "Huurovereenkomst na 1 oktober 2023", "paragraph": "<p>Ging uw huurovereenkomst in op of na 1 oktober 2023? Dan gelden er nieuwe regels:</p>\n\n<ul>\n <li>Is de isolatie van uw woning zeer goed? En leveren de zonnepanelen voldoende voor de verwarming? Dan geldt er een ‘basis-EPV’</li>\n <li>Is de isolatie van uw woning nog beter dan ‘zeer goed’? En leveren de zonnepanelen voldoende voor de verwarming én uw eigen gebruik? Dan geldt de ‘hoogwaardige EPV’.</li>\n</ul>\n\n<p>Een deskundige stelt vast welke isolatie uw woning heeft. Uw verhuurder moet u voordat u het huurcontract tekent laten weten wat voor EPV uw woning heeft. En u het rapport hiervan laten zien.</p>"}, {"paragraphtitle": "Hoogte van uw maximale EPV", "paragraph": "<p>Bekijk de <a href=\"https://www.rvo.nl/onderwerpen/energieprestatievergoeding/tabellen-maximale\">hoe hoog de energieprestatievergoeding van uw huurwoning mag zijn</a> in de tabel op de website van de Rijksdienst voor Ondernemend Nederland (RVO). Let daarbij goed op het verschil tussen een basis-EPV en de hoogwaardige EPV.</p>"}], "authorities": ["Ministerie van Binnenlandse Zaken en Koninkrijksrelaties"], "subjects": ["Energie thuis"], "themes": ["Bouwen en wonen", "Klimaat, milieu en natuur"], "organisationalunits": ["Ministerie van Binnenlandse Zaken en Koninkrijksrelaties"], "lastmodified": "2025-12-23T13:55:05.747Z", "license": "CC0 1.0 Universal", "rightsholders": ["Ministerie van Algemene Zaken"], "language": "nl-NL", "location": "Nederland"}