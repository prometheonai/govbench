{"id": "f5b7e772-08bd-4974-ba7b-a910c884e6db", "type": "vraag en antwoord", "canonical": "https://www.rijksoverheid.nl/onderwerpen/privacy-en-persoonsgegevens/vraag-en-antwoord/waarvoor-gebruiken-organisaties-mijn-brp-gegevens", "dataurl": "https://opendata.rijksoverheid.nl/v1/infotypes/faq/f5b7e772-08bd-4974-ba7b-a910c884e6db", "question": "Waarvoor gebruiken organisaties gegevens uit de Basisregistratie Personen (BRP)?", "introduction": "<p>Organisaties kunnen persoonsgegevens uit de Basisregistratie Personen (BRP) krijgen om hun publieke en maatschappelijke taken uit te voeren. Bijvoorbeeld om pensioenen, uitkeringen en toeslagen uit te betalen, of belasting te innen. Door de BRP hoeven organisaties niet steeds weer uw gegevens te vragen en in te voeren. Dat scheelt tijd en fouten.</p>", "content": [{"paragraphtitle": "Uitvoeren publieke of maatschappelijke taak", "paragraph": "<p>De meeste organisaties die BRP-gegevens krijgen, zijn overheidsorganisaties. Zij gebruiken deze gegevens alleen voor het uitvoeren van een publieke of maatschappelijke taak. Pensioenorganisaties bijvoorbeeld krijgen BRP-gegevens om de pensioenen uit te keren.</p>\n\n<p>Gemeenten gebruiken de gegevens van hun inwoners uit de BRP. Bijvoorbeeld voor een paspoort of rijbewijs. Of om de stemkaarten bij verkiezingen te versturen. Daarnaast kan de gemeente uw persoonsgegevens geven aan organisaties of bedrijven met een maatschappelijke taak. Bijvoorbeeld aan woningcorporaties, zodat zij hun huurwoningen eerlijk kunnen verdelen. Dit moet dan in een gemeentelijke verordening zijn geregeld.</p>"}, {"paragraphtitle": "Verzoek om persoonsgegevens indienen bij minister", "paragraph": "<p>Als een organisatie gegevens uit de BRP wil hebben, moet die organisatie een verzoek indienen bij de minister van Binnenlandse Zaken en Koninkrijksrelaties. Hierin staat precies:</p>\n\n<ul>\n <li>om welke personen het gaat;</li>\n <li>om welke persoonsgegevens het gaat;</li>\n <li>voor welke publieke taken de persoonsgegevens nodig zijn.</li>\n</ul>\n\n<p>De minister beoordeelt of de wet toestaat dat de organisatie die persoonsgegevens krijgt. De minister let op de privacy, zodat iemands gegevens alleen met een goede reden gedeeld worden.</p>\n\n<h3>Autorisatiebesluit persoonsgegevens</h3>\n\n<p>Als de minister beoordeelt dat de wet toestaat dat de organisatie de gegevens krijgt, dan neemt de minister een autorisatiebesluit. Met zo’n besluit krijgt een organisatie toestemming om persoonsgegevens uit de BRP te ontvangen. <a href=\"https://publicaties.rvig.nl/zoeken\">Autorisatiebesluiten zijn openbaar</a> en staan op de website van de Rijksdienst voor Identiteitsgegevens (RvIG).</p>"}, {"paragraphtitle": "Gebruik persoonsgegevens door organisaties", "paragraph": "<p>Wilt u weten welke organisaties gebruik mogen maken van gegevens uit de BRP en waarvoor? Kijk dan op de pagina <a href=\"https://www.rijksoverheid.nl/onderwerpen/privacy-en-persoonsgegevens/vraag-en-antwoord/wie-krijgen-mijn-persoonsgegevens-uit-brp\">Wie krijgen mijn gegevens uit de BRP?</a></p>"}], "authorities": ["Ministerie van Binnenlandse Zaken en Koninkrijksrelaties"], "subjects": ["Privacy en persoonsgegevens"], "themes": ["Overheid en democratie", "Recht, veiligheid en defensie"], "organisationalunits": ["Ministerie van Binnenlandse Zaken en Koninkrijksrelaties"], "lastmodified": "2025-10-01T12:37:35.949Z", "license": "CC0 1.0 Universal", "rightsholders": ["Ministerie van Algemene Zaken"], "language": "nl-NL", "location": "Nederland"}