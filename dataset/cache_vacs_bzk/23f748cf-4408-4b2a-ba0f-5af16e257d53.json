{"id": "23f748cf-4408-4b2a-ba0f-5af16e257d53", "type": "vraag en antwoord", "canonical": "https://www.rijksoverheid.nl/onderwerpen/privacy-en-persoonsgegevens/vraag-en-antwoord/hoe-stop-ik-het-delen-van-mijn-gegevens-uit-de-basisregistratie-personen", "dataurl": "https://opendata.rijksoverheid.nl/v1/infotypes/faq/23f748cf-4408-4b2a-ba0f-5af16e257d53", "question": "Hoe stop ik het delen van mijn gegevens uit de Basisregistratie Personen (BRP)?", "introduction": "<p>Verschillende soorten organisaties kunnen uw persoonsgegevens uit de Basisregistratie Personen (BRP) krijgen. Welke organisaties dit zijn, hangt deels af van uw persoonlijke situatie. Bijvoorbeeld of u kinderen heeft en of u een rijbewijs bezit. U kunt bij uw gemeente opvragen welke organisaties uw gegevens uit de BRP ontvangen. Soms is het mogelijk de gegevensdeling stop te zetten.</p>", "content": [{"paragraphtitle": "Gegevens delen stopzetten", "paragraph": "<p>U vraagt het stoppen van uw gegevensdeling aan bij de gemeente waar u woont. Dit kan meestal online via de website van de gemeente. Of op het gemeentehuis aan de balie. U kunt dit voor uzelf aanvragen.<br />\n<br />\nHeeft u kinderen en wilt u het delen van hun gegevens stopzetten? Voor minderjarige kinderen doet u de aanvraag. Meerderjarige kinderen moeten de aanvraag zelf doen. U hoeft de reden van uw verzoek niet te melden.</p>"}, {"paragraphtitle": "Gegevens delen stopzetten bij bepaalde organisaties", "paragraph": "<p><a href=\"https://www.rijksoverheid.nl/onderwerpen/privacy-en-persoonsgegevens/vraag-en-antwoord/wie-krijgen-mijn-persoonsgegevens-uit-brp\">Wie uw gegevens uit de BRP mogen ontvangen</a>, hangt onder meer af van uw persoonlijke situatie. U kunt bij de gemeente vragen om uw gegevens uit de BRP niet te delen met bepaalde organisaties. Dit is mogelijk voor de volgende organisaties:</p>\n\n<ul>\n <li>kerken (via de stichting Interkerkelijke Ledenadministratie (SILA);</li>\n <li>organisaties waaraan een gemeente persoonsgegevens mag geven. Bijvoorbeeld een sportvereniging of een goed doel, zoals het Rode Kruis.</li>\n</ul>"}, {"paragraphtitle": "Gegevens delen met overheid verplicht", "paragraph": "<p>U kunt het delen van uw gegevens uit de BRP met overheidsorganisaties niet stopzetten. Overheidsorganisaties hebben deze gegevens nodig voor hun maatschappelijke taak. De Sociale Verzekeringsbank (SVB) heeft uw gegevens bijvoorbeeld nodig om uw AOW te regelen.</p>"}, {"paragraphtitle": "Gegevens delen vanwege de wet", "paragraph": "<p>Als een gemeente volgens de wet gegevens moet delen met een instantie of persoon, kunt u in sommige gevallen het delen stoppen. Start er een rechtszaak waarin u bent betrokken? Of bent u schuldeiser in een faillissement? Dan mag een advocaat of een faillissementscurator om uw gegevens vragen bij de gemeente. Als u dit stopzetten heeft aangevraagd, zal de gemeente eerst contact met u opnemen.</p>\n\n<p>Geeft u geen toestemming om uw gegevens te delen? Dan zal de gemeente uw belangen afwegen tegen de noodzaak van de gegevensdeling. Besluit de gemeente uw gegevens toch te delen? Dan kunt u bij de gemeente bezwaar maken.</p>"}, {"paragraphtitle": "Verzoek tot stopzetten gegevens blijft staan bij verhuizing", "paragraph": "<p>Een verzoek tot het stopzetten van uw gegevens heeft geen einddatum. Verhuist u binnen de gemeente of naar een andere gemeente? Dan blijft het verzoek tot stoppen van het delen van uw persoonsgegevens staan. U hoeft niet opnieuw een verzoek te doen en het verzoek heeft geen einddatum.</p>"}, {"paragraphtitle": "Briefadres aanvragen om veiligheidsredenen", "paragraph": "<p>Wilt u om veiligheidsredenen uw adresgegevens uit de BRP niet delen? Dan is er meer nodig dan het aanvragen van stopzetting van uw gegevens. In zoâ€™n geval kunt u een <a href=\"https://www.rvig.nl/veelgestelde-vragen-briefadres\">verzoek voor een briefadres indienen</a> bij de gemeente. Dat is dan in plaats van uw woonadres. Dit is bijvoorbeeld mogelijk als u in een blijf-van-mijn-lijfhuis verblijft.</p>"}], "authorities": ["Ministerie van Binnenlandse Zaken en Koninkrijksrelaties"], "subjects": ["Privacy en persoonsgegevens"], "themes": ["Overheid en democratie", "Recht, veiligheid en defensie"], "organisationalunits": ["Ministerie van Binnenlandse Zaken en Koninkrijksrelaties"], "lastmodified": "2025-10-14T13:42:44.427Z", "license": "CC0 1.0 Universal", "rightsholders": ["Ministerie van Algemene Zaken"], "language": "nl-NL", "location": "Nederland"}