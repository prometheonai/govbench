{"id": "110cffbf-d7dc-4a4f-b1b0-0be77e7bf20c", "type": "vraag en antwoord", "canonical": "https://www.rijksoverheid.nl/onderwerpen/digitale-overheid/vraag-en-antwoord/wat-is-mijnoverheid", "dataurl": "https://opendata.rijksoverheid.nl/v1/infotypes/faq/110cffbf-d7dc-4a4f-b1b0-0be77e7bf20c", "question": "Welke informatie kan ik vinden op MijnOverheid?", "introduction": "<p>Op MijnOverheid kunt u zien welke gegevens de overheid heeft over u, uw werk, AOW-pensioen, huis, auto en studie. Elke Nederlander van 14 jaar of ouder heeft een account op MijnOverheid. Dat moet u wel activeren.</p>", "content": [{"paragraphtitle": "Uw gegevens bij de overheid bekijken", "paragraph": "<p>U ziet op MijnOverheid welke gegevens de overheid heeft over u, uw werk, AOW-pensioen, huis, auto en studie. U kunt onder meer de volgende gegevens zien: </p>\n\n<ul>\n <li>uw persoonsgegevens uit de Basisregistratie Personen (BRP);</li>\n <li>uw voertuiggegevens bij de RDW;</li>\n <li>de perceel- of eigendomsgegevens van uw huis bij het Kadaster.</li>\n</ul>\n\n<p>Iedere Nederlander van 14 jaar of ouder krijgt automatisch een account op MijnOverheid. Dat moet u wel zelf nog activeren. Om een account op MijnOverheid te activeren, gaat u naar de website van MijnOverheid. Daar logt u in met uw persoonlijke DigiD. U kunt het account niet opzeggen.</p>"}, {"paragraphtitle": "Post van de overheid digitaal ontvangen", "paragraph": "<p>U kunt ervoor kiezen post van de overheid digitaal te ontvangen via de <a href=\"https://mijn.overheid.nl/#tabs-berichtenbox\">Berichtenbox van MijnOverheid</a>. Denk bijvoorbeeld aan het bericht van de gemeente waarin staat dat u uw paspoort moet laten verlengen. Of de melding van de RDW dat uw auto gekeurd moet worden. Voorwaarde is wel dat de overheidsorganisatie is aangesloten op MijnOverheid. Als u een bericht in uw Berichtenbox ontvangt, dan kunt u daarvan automatisch een melding krijgen via e-mail.</p>\n\n<p>De Berichtenbox heeft daarnaast ook een eigen app. Via de Berichtenbox app kunt u eenvoudig post van de overheid lezen op uw mobiele telefoon of tablet. U kunt de Berichtenbox app downloaden in de <a href=\"https://apps.apple.com/nl/app/berichtenbox/id1384987408\">AppStore</a> en in de <a href=\"https://play.google.com/store/apps/details?id=nl%2Erijksoverheid%2Embb%2Epub\">Google PlayStore</a>.</p>\n\n<p>Wilt u van 1 of meer overheidsorganisaties géén berichten in uw Berichtenbox ontvangen? Dan kunt u dat wijzigen. U ontvangt uw berichten dan gewoon per post. Voor de Belastingdienst kunt u dit niet wijzigen. Dat komt omdat de Belastingdienst sommige berichten alleen nog maar digitaal stuurt.</p>"}, {"paragraphtitle": "Foute gegevens aanpassen", "paragraph": "<p>Uw gegevens op MijnOverheid komen van verschillende overheidsorganisaties. Klopt er iets niet in uw gegevens? Dan kunt u een <a href=\"https://www.rvig.nl/mfo\">melding maken bij het Meldpunt Fouten in Overheidsregistraties</a>.</p>"}], "authorities": ["Ministerie van Binnenlandse Zaken en Koninkrijksrelaties"], "subjects": ["Digitale overheid"], "themes": ["Overheid en democratie"], "organisationalunits": ["Ministerie van Binnenlandse Zaken en Koninkrijksrelaties"], "lastmodified": "2025-08-20T13:19:35.058Z", "license": "CC0 1.0 Universal", "rightsholders": ["Ministerie van Algemene Zaken"], "language": "nl-NL", "location": "Nederland"}