{"id": "a7a3f836-666d-4466-98c8-dce514d1298f", "type": "vraag en antwoord", "canonical": "https://www.rijksoverheid.nl/onderwerpen/kwaliteit-en-integriteit-overheidsinstanties/vraag-en-antwoord/hoe-kan-ik-een-klacht-indienen-bij-de-nationale-ombudsman", "dataurl": "https://opendata.rijksoverheid.nl/v1/infotypes/faq/a7a3f836-666d-4466-98c8-dce514d1298f", "question": "Hoe kan ik een klacht indienen bij de Nationale ombudsman?", "introduction": "<p>U kunt uw klacht schriftelijk of elektronisch indienen bij de Nationale ombudsman. Uw klacht moet wel aan een aantal voorwaarden voldoen.</p>", "content": [{"paragraphtitle": "Voorwaarden klacht indienen Nationale ombudsman", "paragraph": "<p>U kunt een klacht indienen bij de <a href=\"https://www.nationaleombudsman.nl/\">Nationale ombudsman</a> als uw klacht aan de volgende voorwaarden voldoet:</p>\n\n<ul>\n <li>Uw klacht gaat over een overheidsinstantie.</li>\n <li>U heeft zelf al geklaagd bij die overheidsinstantie, maar zonder resultaat.</li>\n <li>Die instantie heeft uw klacht niet langer dan 1 jaar geleden afgehandeld.</li>\n <li>Er is geen bezwaar of beroep mogelijk.</li>\n <li>Uw klacht gaat niet over de inhoud van wettelijke regels. Maar de klacht kan wel gaan over de toepassing van die wetten.</li>\n <li>Het gaat niet om een uitspraak van de rechter.</li>\n</ul>"}, {"paragraphtitle": "3 manieren van indienen klacht", "paragraph": "<p>U kunt uw klacht bij de Nationale ombudsman indienen door:</p>\n\n<ul>\n <li>het klachtenformulier op de website van de Nationale ombudsman uit te printen en op te sturen;</li>\n <li>het <a href=\"https://www.nationaleombudsman.nl/klacht-indienen/uw-klacht\">elektronische klachtenformulier</a> in te vullen en te verzenden;</li>\n <li>een brief te schrijven.</li>\n</ul>\n\n<p>Beantwoord bij het beschrijven van uw probleem de volgende 2 vragen:</p>\n\n<ul>\n <li>Waar maakt de overheid volgens u een fout?Â </li>\n <li>Waarom komt u zelf niet verder met uw klacht?</li>\n</ul>\n\n<p>Twijfelt u of uw probleem een zaak voor de Nationale ombudsman is? Dan kunt u bellen met 0800 - 33 55555.</p>"}, {"paragraphtitle": "Reactie klacht binnen 4 weken", "paragraph": "<p>Op het moment dat de Nationale ombudsman uw klacht heeft ontvangen, krijgt u een ontvangstbevestiging toegestuurd. De Nationale ombudsman laat binnen 4 weken weten of hij uw klacht kan behandelen. Als de Nationale ombudsman vindt dat uw klacht spoedeisend is, handelt hij deze extra snel af.</p>\n\n<p>Als de behandeling van uw klacht geen spoed vereist, doet de Nationale ombudsman uitgebreid onderzoek naar uw klacht. Tijdens dit onderzoek houdt hij u op de hoogte van het verloop van de zaak. Ook stelt hij u in de mogelijkheid extra informatie te geven. De instantie waar u een klacht over heeft, krijgt tijdens het uitgebreide onderzoek ook nog de mogelijkheid om te reageren op het verloop van de zaak.</p>"}], "authorities": ["Ministerie van Binnenlandse Zaken en Koninkrijksrelaties"], "subjects": ["Kwaliteit en integriteit overheidsinstanties"], "themes": ["Overheid en democratie"], "organisationalunits": ["Ministerie van Binnenlandse Zaken en Koninkrijksrelaties"], "lastmodified": "2025-11-05T08:42:59.681Z", "license": "CC0 1.0 Universal", "rightsholders": ["Ministerie van Algemene Zaken"], "language": "nl-NL", "location": "Nederland"}