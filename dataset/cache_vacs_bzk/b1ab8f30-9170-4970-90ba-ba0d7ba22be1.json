{"id": "b1ab8f30-9170-4970-90ba-ba0d7ba22be1", "type": "vraag en antwoord", "canonical": "https://www.rijksoverheid.nl/onderwerpen/privacy-en-persoonsgegevens/vraag-en-antwoord/gegevens-basisadministratie-personen", "dataurl": "https://opendata.rijksoverheid.nl/v1/infotypes/faq/b1ab8f30-9170-4970-90ba-ba0d7ba22be1", "question": "Welke gegevens staan er in de Basisregistratie Personen (BRP)?", "introduction": "<p>In de Basisregistratie Personen (BRP) staan persoonsgegevens van alle inwoners van Nederland (ingezetenen). En van mensen die korter dan 4 maanden in Nederland zijn, of Nederland hebben verlaten (niet ingezetenen).</p>", "content": [{"paragraphtitle": "Gegevens van ingezetenen en niet-ingezetenen in de BRP", "paragraph": "<p>De BRP is een databank met persoonsgegevens van mensen die in Nederland wonen of gewoond hebben. De Nederlandse overheid heeft deze gegevens nodig om bijvoorbeeld een paspoort, identiteitskaart of rijbewijs te kunnen maken. Of om te weten wie mag stemmen bij verkiezingen.</p>\n\n<p>In de BRP staan persoonsgegevens over:</p>\n\n<ul>\n <li>Inwoners van Nederland (ingezetenen). De Nederlandse gemeenten beheren de gegevens van de inwoners van Nederland.</li>\n <li>Mensen die niet in Nederland wonen (niet-ingezetenen), maar wel een relatie met Nederland hebben. Bijvoorbeeld mensen die in het buitenland wonen, maar een pensioen uit Nederland krijgen. Ook mensen die korter dan 4 maanden in Nederland zijn, kunnen zich inschrijven in deze registratie.</li>\n</ul>"}, {"paragraphtitle": "Gegevens ingezetenen in de BRP", "paragraph": "<p>Bent u ingeschreven als ingezetene? In de BRP staan gegevens over uw:</p>\n\n<ul>\n <li>naam</li>\n <li>geboortedatum en geboorteplaats</li>\n <li>geslacht</li>\n <li>adres</li>\n <li>burgerservicenummer (bsn)</li>\n <li>nationaliteit</li>\n <li>uw verblijfsstatus (als u uit een ander land komt)</li>\n <li>uw kiesrecht</li>\n <li>uw reisdocumenten</li>\n <li>uw ouders</li>\n <li>uw kind(eren) (als u kinderen heeft)</li>\n <li>uw partner (als u getrouwd bent of een geregistreerd partner hebt)</li>\n</ul>"}, {"paragraphtitle": "Gegevens van niet-ingezetenen in de BRP", "paragraph": "<p>Bent u ingeschreven als niet-ingezetene? In de RNI staan bijvoorbeeld gegevens over uw:</p>\n\n<ul>\n <li>naam</li>\n <li>geboortedatum en geboorteplaats</li>\n <li>geslacht</li>\n <li>woonadres buiten Nederland</li>\n <li>burgerservicenummer (bsn)</li>\n <li>nationaliteit</li>\n <li>uw verblijfsstatus (als u uit een ander land komt)</li>\n</ul>"}, {"paragraphtitle": "Uw gegevens in de BRP bekijken", "paragraph": "<p>U kunt via MijnOverheidÂ <a href=\"https://mijn.overheid.nl/persoonlijke-gegevens-inzien/\">bekijken met welke gegevens u staat ingeschreven in de BRP</a>.</p>"}], "authorities": ["Ministerie van Binnenlandse Zaken en Koninkrijksrelaties"], "subjects": ["Privacy en persoonsgegevens"], "themes": ["Overheid en democratie", "Recht, veiligheid en defensie"], "organisationalunits": ["Ministerie van Binnenlandse Zaken en Koninkrijksrelaties"], "lastmodified": "2025-12-30T16:08:07.501Z", "license": "CC0 1.0 Universal", "rightsholders": ["Ministerie van Algemene Zaken"], "language": "nl-NL", "location": "Nederland"}