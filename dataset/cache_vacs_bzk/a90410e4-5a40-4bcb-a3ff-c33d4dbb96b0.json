{"id": "a90410e4-5a40-4bcb-a3ff-c33d4dbb96b0", "type": "vraag en antwoord", "canonical": "https://www.rijksoverheid.nl/onderwerpen/energie-thuis/vraag-en-antwoord/hoe-kan-ik-energie-besparen-in-mijn-koopwoning", "dataurl": "https://opendata.rijksoverheid.nl/v1/infotypes/faq/a90410e4-5a40-4bcb-a3ff-c33d4dbb96b0", "question": "Hoe kan ik energie besparen in mijn koopwoning?", "introduction": "<p>U kunt zelf maatregelen nemen om uw woning energiezuiniger te maken. Voor sommige maatregelen krijgt u subsidie of belastingvoordeel. U kunt ook een ‘energiebespaarlening’ afsluiten met een passende rente.</p>", "content": [{"paragraphtitle": "Tips om uw huis energiezuiniger te maken", "paragraph": "<p>U kunt in uw huis energie besparen door bijvoorbeeld uw woning te isoleren of te kiezen voor een warmtepomp. Milieu Centraal heeft een overzicht van <a href=\"https://www.milieucentraal.nl/energie-besparen\">energiebesparende maatregelen bij u thuis</a>.</p>\n\n<p>Ook op <a href=\"https://www.verbeterjehuis.nl/\">Verbeterjehuis.nl</a> ontdekt u welke energiebesparende maatregelen voor uw woning geschikt zijn. U leest wat de eenmalige kosten ervan zijn en wat het u aan financieel voordeel oplevert.</p>"}, {"paragraphtitle": "Financiering energiezuinig huis", "paragraph": "<p>Voor energiebesparende maatregelen aan uw woning kunt u soms gebruik maken van subsidies, leningen of andere regelingen:</p>\n\n<h3>Goedkope lening afsluiten</h3>\n\n<p>U kunt een lening afsluiten voor energiebesparende maatregelen. Dit kan bijvoorbeeld bij het <a href=\"https://www.warmtefonds.nl/\">Nationaal Warmtefonds</a>. U kunt daar de &#39;Energiebespaarlening&#39; met passende rente aanvragen voor bedragen van € 2.500 tot 25.000. De looptijd is 7, 10, 15 of 20 jaar, afhankelijk van de hoogte van de lening. Voor een Zeer Energiezuinig Pakket of Nul op de Meter kunt u maximaal € 65.000,- lenen (looptijd 15 of 20 jaar).</p>\n\n<p>Vve’s kunnen leningen met een looptijd van maximaal 30 jaar aanvragen.</p>\n\n<h3>Lager btw-tarief werkzaamheden eigen woning</h3>\n\n<p>Er geldt een <a href=\"https://www.belastingdienst.nl/wps/wcm/connect/bldcontentnl/belastingdienst/zakelijk/btw/tarieven_en_vrijstellingen/diensten_9_btw/werkzaamheden_aan_woningen/werkzaamheden_aan_woningen\">lager btw-tarief van 9% voor werkzaamheden aan uw woning</a>. Daar valt ook isolatie onder. Voorwaarde is wel dat uw woning minstens 2 jaar oud is.</p>\n\n<h3>Subsidies van gemeenten</h3>\n\n<p>Sommige gemeenten bieden subsidie aan voor energiebesparende maatregelen. Kijk op de website van uw gemeente of op <a href=\"https://www.energiesubsidiewijzer.nl/\">Energiesubsidiewijzer.nl</a>.</p>\n\n<h3>Meefinancieren met hypotheek</h3>\n\n<p>U kunt <a href=\"https://www.rijksoverheid.nl/onderwerpen/huis-kopen/vraag-en-antwoord/hogere-hypotheek-energiebesparende-maatregelen\">energiebesparing ook meefinancieren in uw hypotheek</a>. Vraag uw hypotheekverstrekker of bank naar de voorwaarden.</p>"}, {"paragraphtitle": "Slimme meter geeft inzicht in energieverbruik", "paragraph": "<p>Een  slimme meter kan u helpen om energie te besparen. Met een slimme meter kunt u elke maand van uw energiebedrijf een overzicht ontvangen van uw energieverbruik en de geschatte kosten. Heeft u nog geen slimme meter? Uw netbeheerder kan u vertellen <a href=\"https://www.rijksoverheid.nl/onderwerpen/energie-thuis/vraag-en-antwoord/wanneer-slimme-meter\">wanneer u een slimme meter krijgt</a>.</p>\n\n<p>Wilt u dagelijks inzicht in uw energieverbruik? Koppel dan een energieverbruiksmanager aan uw slimme meter. Een overzicht van producten en diensten ziet op <a href=\"https://www.energieverbruiksmanagers.nl/\">www.energieverbruiksmanagers.nl</a>.</p>"}, {"paragraphtitle": "Check energielabel bij aankoop woning", "paragraph": "<p>Bent u van plan een woning te kopen? Aan het definitieve energielabel kunt u zien hoe energiezuinig deze woning is. Op het label vindt u ook informatie over energiebesparende maatregelen die u kunt nemen. <a href=\"https://www.energielabel.nl/woningen/zoek-je-energielabel/\">Controleer zelf wat het energielabel van uw woning is</a>.</p>"}], "authorities": ["Ministerie van Binnenlandse Zaken en Koninkrijksrelaties"], "subjects": ["Energie thuis", "Energielabel woningen en gebouwen", "Duurzame energie", "Duurzaam bouwen en verbouwen"], "themes": ["Economie", "Bouwen en wonen", "Klimaat, milieu en natuur"], "organisationalunits": ["Ministerie van Binnenlandse Zaken en Koninkrijksrelaties"], "lastmodified": "2025-12-23T13:58:36.020Z", "license": "CC0 1.0 Universal", "rightsholders": ["Ministerie van Algemene Zaken"], "language": "nl-NL", "location": "Nederland"}