{"id": "dc0c896a-806f-42c0-b04d-8ed78da0112d", "type": "vraag en antwoord", "canonical": "https://www.rijksoverheid.nl/onderwerpen/wet-open-overheid-woo/vraag-en-antwoord/wat-gebeurt-er-nadat-ik-een-woo-verzoek-heb-ingediend", "dataurl": "https://opendata.rijksoverheid.nl/v1/infotypes/faq/dc0c896a-806f-42c0-b04d-8ed78da0112d", "question": "Wat gebeurt er nadat ik een Woo-verzoek heb gedaan?", "introduction": "<p>U heeft een Woo-verzoek naar de overheid gestuurd. De overheid moet dan binnen 4 weken beslissen of u de informatie krijgt. Maar het kan ook langer duren. Bijvoorbeeld als het om veel informatie of een ingewikkeld verzoek gaat.</p>", "content": [{"paragraphtitle": "De overheid kijkt of ze de gevraagde informatie heeft", "paragraph": "<p>Na ontvangst van uw Woo-verzoek, krijgt u een ontvangstbevestiging. De overheidsorganisatie bekijkt daarna of ze de informatie heeft waar u om heeft gevraagd. En of die openbaar gemaakt kan worden. Is dat het geval, dan krijgt u de informatie. Meestal per post of per e-mail. Heeft de organisatie de informatie die u nodig heeft niet? Dan stuurt ze u door naar de organisatie die de informatie wel heeft.</p>"}, {"paragraphtitle": "Gesprek met contactpersoon", "paragraph": "<p>Soms kan de organisatie de gevraagde informatie niet meteen geven of zijn er vragen over uw Woo-verzoek. Dan kan de Woo-contactpersoon van die organisatie contact met u opnemen voor een gesprek. Daarin bespreekt u samen waar u precies naar op zoek bent. En welke informatie uw vraag het best beantwoordt.</p>"}, {"paragraphtitle": "Binnen 4 tot 6 weken antwoord of in overleg", "paragraph": "<p>De overheid moet binnen 4 weken antwoord geven op uw Woo-verzoek. Soms lukt dat niet, omdat een verzoek ingewikkeld of groot is. Dan mag de overheid de periode om antwoord te geven met 2 weken verlengen. Wilt u veel informatie hebben en zijn de 2 extra weken niet genoeg? Dan kan een organisatie afspraken met u maken. U kunt dan bijvoorbeeld vertellen welke informatie u het eerst wilt krijgen.</p>"}, {"paragraphtitle": "Sommige informatie mag de overheid niet met u delen", "paragraph": "<p>De overheid geeft nooit vertrouwelijke of privacygevoelige informatie. En ook geen informatie die de veiligheid van Nederland in gevaar brengt. Daarnaast kunnen er andere <a href=\"https://www.rijksoverheid.nl/onderwerpen/wet-open-overheid-woo/hoofdlijnen-woo\">redenen zijn waarom de overheid de informatie niet aan u kan geven</a>. Welke informatie dat is, hangt af van het verzoek. In het antwoord op uw Woo-verzoek krijgt u een uitleg.</p>"}, {"paragraphtitle": "Besluit over uw Woo-verzoek", "paragraph": "<p>Een organisatie kan per gevonden document 3 besluiten nemen:</p>\n\n<ul>\n <li>het document helemaal openbaar maken;</li>\n <li>het document gedeeltelijk openbaar maken;</li>\n <li>het document niet openbaar maken.</li>\n</ul>\n\n<p>In het besluit staat per document waarom die keuze is gemaakt.</p>"}, {"paragraphtitle": "Bezwaar maken tegen besluit op uw Woo-verzoek", "paragraph": "<p>Bent u het niet eens met het besluit op uw Woo-verzoek? Dan kunt u <a href=\"https://www.rijksoverheid.nl/onderwerpen/bezwaar-en-beroep/vraag-en-antwoord/bezwaar-tegen-beslissing-overheid\">bezwaar maken</a>.</p>\n\n<p>Bent u journalist, wetenschapper of heeft u een ander beroep waarvoor het openbaar maken van overheidsinformatie belangrijk is? En heeft u een klacht over de afhandeling van een Woo-verzoek? Dan kunt u het <a href=\"https://www.acoi.nl/bemiddeling/\">Adviescollege Openbaarheid en Informatiehuishouding (ACOI) vragen om u te helpen</a>.</p>"}], "authorities": ["Ministerie van Binnenlandse Zaken en Koninkrijksrelaties"], "subjects": ["Wet open overheid (Woo)"], "themes": ["Overheid en democratie"], "organisationalunits": ["Ministerie van Binnenlandse Zaken en Koninkrijksrelaties"], "lastmodified": "2025-05-01T13:36:07.426Z", "license": "CC0 1.0 Universal", "rightsholders": ["Ministerie van Algemene Zaken"], "language": "nl-NL", "location": "Nederland"}