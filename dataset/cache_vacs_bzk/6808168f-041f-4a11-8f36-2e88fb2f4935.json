{"id": "6808168f-041f-4a11-8f36-2e88fb2f4935", "type": "vraag en antwoord", "canonical": "https://www.rijksoverheid.nl/onderwerpen/digitale-overheid/vraag-en-antwoord/wat-kan-ik-digitaal-aanvragen-bij-de-overheid", "dataurl": "https://opendata.rijksoverheid.nl/v1/infotypes/faq/6808168f-041f-4a11-8f36-2e88fb2f4935", "question": "Wat kan ik digitaal aanvragen bij de overheid?", "introduction": "<p>U kunt veel zaken online regelen met de overheid.</p>", "content": [{"paragraphtitle": "Paspoort, rijbewijs, parkeervergunning en verhuizingen regelen met gemeente", "paragraph": "<p>Bij veel gemeenten kunt u online al veel regelen. U kunt bijvoorbeeld:</p>\n\n<ul>\n <li>verhuizing binnen uw gemeente melden;</li>\n <li>uittreksel van het bevolkingsregister opvragen;</li>\n <li>parkeervergunning aanvragen en verlengen;</li>\n <li>online afspraak maken voor aanvraag nieuw paspoort;</li>\n <li>online afspraak maken voor aanvraag of verlenging rijbewijs;</li>\n <li>kwijtschelding aanvragen van gemeentebelastingen;</li>\n <li>bezwaar maken tegen beslissingen van uw gemeente;</li>\n <li>verklaring omtrent gedrag (VOG) aanvragen.</li>\n</ul>\n\n<p>Kijk op de website van uw gemeente voor de mogelijkheden.</p>"}, {"paragraphtitle": "Bekendmakingen overheden online bekijken", "paragraph": "<p>Bij ruim 30 gemeenten, provincies en waterschappen kunt u hun bekendmakingen op hun websites lezen. Dat doen ze ook nog op papier, bijvoorbeeld in een huis-aan-huis-krant. In bekendmakingen kondigen zij aan welke besluiten zij willen nemen. Bijvoorbeeld welke omgevingsvergunningen ze willen afgeven of de nieuwe openingstijden van het gemeentehuis.</p>\n\n<ul>\n <li>Bekendmakingen van veel gemeenten, provincies en waterschappen kunt u nu al vinden op overheid.nl. U kunt zich op deze site abonneren op <a href=\"https://lokaleregelgeving.overheid.nl/ZoekUitgebreid\">bekendmakingen in uw buurt</a>.</li>\n <li>Bekendmakingen van ministeries vindt u op <a href=\"https://zoek.officielebekendmakingen.nl\">Officielebekendmakingen.nl</a>. U kunt zich op deze bekendmakingen abonneren via RSS of e-mail.</li>\n</ul>"}, {"paragraphtitle": "Gegevens auto en motor digitaal bekijken", "paragraph": "<p>Bij de RDW kunt u de <a href=\"https://ovi.rdw.nl/\">gegevens van uw voertuig(en)</a> bekijken. Ook <a href=\"https://www.rdw.nl/over-rdw/dienstverlening/betaald-toegang-tot-ongevoelige-kentekengegevens\">voertuiggegevens van bedrijven en instellingen</a> zijn te vinden bij de RDW. In de gegevens staat ook datum van de eerstvolgende APK. Op <a href=\"https://mijn.overheid.nl/\">MijnOverheid.nl</a> kunt u deze gegevens ook bekijken.</p>"}, {"paragraphtitle": "Gegevens woningen digitaal raadplegen", "paragraph": "<p>U kunt een <a href=\"https://www.kadaster.nl/producten/woning/woningrapport\">woningrapport online aanvragen bij het Kadaster</a>. In het woningrapport staat:</p>\n\n<ul>\n <li>wat de woning waard is;</li>\n <li>welke rechten een perceel heeft;</li>\n <li>hoeveel grond er om de woning ligt.</li>\n</ul>\n\n<p> Gegevens van uw woning zijn ook in te zien op <a href=\"https://mijn.overheid.nl/\">MijnOverheid.nl</a>.</p>"}, {"paragraphtitle": "Omgevingsvergunning digitaal aanvragen", "paragraph": "<p>Bij het Omgevingsloket Online kunt u <a href=\"https://omgevingswet.overheid.nl/home\">digitaal een omgevingsvergunning aanvragen</a>. In de omgevingsvergunning zijn de verschillende vergunningen voor bouwen, wonen, monumenten, ruimte, natuur en milieu samengevoegd. Een omgevingsvergunning heeft u bijvoorbeeld nodig als u een huis wilt verbouwen.</p>\n\n<p>Op het Omgevingsloket Online kunnen burgers en bedrijven lezen of ze een vergunning nodig hebben. Of dat ze werkzaamheden moeten melden.</p>"}, {"paragraphtitle": "Werk zoeken en uitkering digitaal aanvragen", "paragraph": "<p>Wanneer u net werkloos bent geworden, kunt u zich online als werkzoekende inschrijven. U kunt dan ook een uitkering aanvragen bij het UWV. U vult eenmalig uw gegevens in en kunt die daarna altijd online bekijken via de <a href=\"https://www.uwv.nl/particulieren/mijnuwv/index.aspx\">Werkmap in Mijn UWV</a>. Dit digitale klantdossier bevat onder meer uw cv. Verder kunt u er:</p>\n\n<ul>\n <li>vacatures bekijken;</li>\n <li>online trainingen volgen;</li>\n <li>sollicitatieactiviteiten doorgeven;</li>\n <li>berichten uitwisselen met de adviseur werk.</li>\n</ul>\n\n<p>Medewerkers van UWV en gemeentelijke sociale diensten gebruiken de gegevens om u sneller en beter te kunnen helpen.</p>\n\n<p>Wanneer u een WW-uitkering ontvangt via UWV, kunt u via Mijn UWV ook zelf uw gegevens bekijken en bijhouden.</p>"}], "authorities": ["Ministerie van Binnenlandse Zaken en Koninkrijksrelaties"], "subjects": ["Digitale overheid"], "themes": ["Overheid en democratie"], "organisationalunits": ["Ministerie van Binnenlandse Zaken en Koninkrijksrelaties"], "lastmodified": "2023-10-03T14:29:14.391Z", "license": "CC0 1.0 Universal", "rightsholders": ["Ministerie van Algemene Zaken"], "language": "nl-NL", "location": "Nederland"}