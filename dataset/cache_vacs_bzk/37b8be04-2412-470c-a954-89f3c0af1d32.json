{"id": "37b8be04-2412-470c-a954-89f3c0af1d32", "type": "vraag en antwoord", "canonical": "https://www.rijksoverheid.nl/onderwerpen/identiteitsfraude/vraag-en-antwoord/identiteitsfraude-voorkomen", "dataurl": "https://opendata.rijksoverheid.nl/v1/infotypes/faq/37b8be04-2412-470c-a954-89f3c0af1d32", "question": "Hoe kan ik identiteitsfraude voorkomen?", "introduction": "<p>U kunt uzelf beschermen tegen identiteitsfraude. Onder meer door zorgvuldig om te gaan met uw identiteitsgegevens, paspoort, ID-kaart of rijbewijs.</p>", "content": [{"paragraphtitle": "Laat uw identiteitsgegevens en documenten niet stelen", "paragraph": "<ul>\n <li>\n <p><strong>Bewaar uw identiteitsbewijs op een veilige plaats</strong></p>\n Gestolen paspoorten, ID-kaarten en rijbewijzen zijn populair onder criminelen. Dat komt doordat ze steeds moeilijker te vervalsen zijn. De oplichter koopt online het identiteitsbewijs van iemand die op de oplichter lijkt. Bij identiteitscontroles is deze vorm van fraude moeilijk te herkennen.</li>\n <li>\n <p><strong>Geef uw digitale accounts een dubbele beveiliging</strong></p>\n Hackers kunnen inbreken op uw computer of op uw account voor e-mail of social media. Op die manier stelen ze persoonlijke gegevens of versturen ze berichten onder uw naam. Beveilig uw accounts daarom met dubbele verificatie. U ontvangt dan een extra controlecode per sms of via een app. Een oplichter kan dan niets beginnen zonder uw telefoon, tablet of computer.</li>\n</ul>"}, {"paragraphtitle": "Deel uw gegevens en documenten niet met de verkeerde mensen", "paragraph": "<ul>\n <li>\n <p><strong>Wees alert op babbeltrucs</strong></p>\n Oplichters kunnen u opbellen en zich voordoen als medewerker van een bank of computerbedrijf. Voor u het door heeft, geeft u uw inloggegevens prijs. Wees hier alert op. Controleer het verhaal. Zoek het telefoonnummer van het bedrijf op, neem contact op en leg uit wie u benaderd heeft en wat er aan u gevraagd is.</li>\n <li>\n <p><strong>Online kopen of verkopen? Stuur geen kopieën van uw identiteitsbewijs</strong></p>\n Sommige oplichters adverteren (online) met iets wat u graag wil hebben. Bijvoorbeeld concertkaartjes, een woonruimte of een leuke baan. Soms vragen ze u om een kopie van uw identiteitsbewijs of andere documenten te sturen. Ga hier niet op in.</li>\n <li>\n <p><strong>Klik in e-mails nooit op een link naar een inlogpagina</strong></p>\n Oplichters kunnen u een <a href=\"https://www.rijksoverheid.nl/onderwerpen/cybercrime-en-cybersecurity/vraag-en-antwoord/phishing\">phishing mail</a> sturen. Dit is een mail die lijkt op een mail van de overheid, een bank of een ander bekend bedrijf. In die mail vragen ze u om persoonlijke gegevens of om in te loggen door te klikken op een link. Deze link leidt u naar een valse website. Klik niet op de link. Zoek zelf via uw browser het juiste webadres op van bijvoorbeeld uw bank en ga hier op deze manier naartoe.</li>\n</ul>"}, {"paragraphtitle": "Geef uw identiteitsgegevens niet ‘cadeau’", "paragraph": "<ul>\n <li>\n <p><strong>Voorkom fraude met een kopie van uw identiteitsbewijs</strong></p>\n Organisaties vragen soms om een kopie van uw identiteitsbewijs. Die kopieën worden vaak goed bewaard, maar niet altijd. Met een kopie van uw identiteitsbewijs kunnen oplichters een online bankrekening openen of een telefoonabonnement afsluiten. <a href=\"https://www.rijksoverheid.nl/onderwerpen/identiteitsfraude/vraag-en-antwoord/fraude-voorkomen-met-kopie-id-bewijs\">Maak kopieën van uw identiteitsbewijs onbruikbaar</a> voor oplichters. Bijvoorbeeld door er iets op te schrijven of een deel van de informatie onleesbaar te maken. Of gebruik de <a href=\"https://www.rijksoverheid.nl/onderwerpen/identiteitsfraude/vraag-en-antwoord/veilige-kopie-identiteitsbewijs\">KopieID-app waarmee u veilig een kopie van uw identiteitsbewijs kunt maken</a>.</li>\n <li>\n <p><strong>Vernietig persoonlijke gegevens in oude documenten of computers</strong></p>\n Oplichters kunnen in uw afval zoeken naar loonstrookjes, jaaropgaven of verzekeringspapieren. Ook als u uw oude computer, tablet of telefoon wegdoet, kan deze in verkeerde handen vallen. Versnipper of verscheur daarom oude documenten met uw identiteitsgegevens en adresgegevens. En vernietig gegevens op oude computers en telefoons.</li>\n <li>\n <p><strong>Wees voorzichtig op social media</strong></p>\n Oplichters kunnen gegevens over u verzamelen via bijvoorbeeld Google of social media. Zo brengen ze zorgvuldig uw profiel in kaart. Vervolgens handelen ze namens u. Wees daarom voorzichtig met wat u deelt via social media. Toon online zeker geen foto’s van uw paspoort, ID-kaart of rijbewijs.</li>\n</ul>"}], "authorities": ["Ministerie van Binnenlandse Zaken en Koninkrijksrelaties"], "subjects": ["Identiteitsfraude", "Digitale overheid"], "themes": ["Overheid en democratie", "Recht, veiligheid en defensie"], "organisationalunits": ["Ministerie van Binnenlandse Zaken en Koninkrijksrelaties"], "lastmodified": "2023-10-03T13:46:20.771Z", "license": "CC0 1.0 Universal", "rightsholders": ["Ministerie van Algemene Zaken"], "language": "nl-NL", "location": "Nederland"}