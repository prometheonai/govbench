{"id": "2bd09c2d-d256-45c6-b61a-38ba6b24ddd4", "type": "vraag en antwoord", "canonical": "https://www.rijksoverheid.nl/onderwerpen/verkiezingen/vraag-en-antwoord/wat-heb-ik-nodig-om-te-stemmen", "dataurl": "https://opendata.rijksoverheid.nl/v1/infotypes/faq/2bd09c2d-d256-45c6-b61a-38ba6b24ddd4", "question": "Wat heb ik nodig om te stemmen bij de gemeenteraadsverkiezingen?", "introduction": "<p>Om te kunnen stemmen voor de gemeenteraadsverkiezingen, heeft u een stempas nodig. En een geldig identiteitsbewijs.</p>", "content": [{"paragraphtitle": "Stempas", "paragraph": "<p>Als u op woensdag 18 maart 2026 gaat stemmen bij de gemeenteraadsverkiezingen, heeft u uw stempas nodig.</p>\n\n<p>U ontvangt uw stempas uiterlijk 4 maart 2026 thuis in de brievenbus. Met de stempas kunt u uw stem uitbrengen in elk stemlokaal binnen uw gemeente. Neem de stempas mee als u gaat stemmen.</p>\n\n<p>Bent u uw stempas kwijt of heeft u de stempas op 4 maart 2026 nog niet gekregen? Vraag dan zo snel mogelijk een nieuwe stempas aan bij uw gemeente.</p>"}, {"paragraphtitle": "Identiteitsbewijs", "paragraph": "<p>Om te kunnen stemmen heeft u ook uw identiteitsbewijs nodig. Dit kan uw paspoort, identiteitskaart, rijbewijs of verblijfsvergunning uit Nederland zijn. Uw identiteitsbewijs mag maximaal 5 jaar verlopen zijn. Kijk hiervoor op uw identiteitsbewijs bij ‘geldig tot’. Staat daar 19 maart 2021 of een datum daarna? Dan mag u het identiteitsbewijs nog gebruiken om te stemmen. </p>\n\n<p>U kunt ook een van de volgende documenten laten zien:</p>\n\n<ul>\n <li>een paspoort, identiteitskaart of rijbewijs uit een een <a href=\"https://www.rijksoverheid.nl/onderwerpen/europese-unie/vraag-en-antwoord/welke-landen-horen-bij-de-europese-unie-eu\">EU-lidstaat</a> of <a href=\"https://www.rijksoverheid.nl/onderwerpen/europese-unie/vraag-en-antwoord/welke-landen-horen-bij-de-europese-economische-ruimte-eer\">EER-land</a>;</li>\n <li>een paspoort of identiteitskaart uit Zwitserland.</li>\n</ul>\n\n<p>Meer informatie over <a href=\"https://www.kiesraad.nl/verkiezingen/gemeenteraden/stemmen/identificatie\">hoe u zich kunt identificeren (bewijzen wie u bent) bij de gemeenteraadsverkiezingen</a> leest u op de website van de Kiesraad.</p>\n\n<h3><strong>Identiteitsbewijs verlopen</strong></h3>\n\n<p>Heeft u geen identiteitsbewijs of is die meer dan 5 jaar verlopen? Vraag dan op tijd een nieuw identiteitsbewijs aan. </p>\n\n<p>Kunt u niet meer op tijd een nieuw identiteitsbewijs aanvragen? Dan kunt u <a href=\"https://www.rijksoverheid.nl/onderwerpen/verkiezingen/vraag-en-antwoord/iemand-machtigen-om-te-stemmen-bij-verkiezingen\">iemand anders vragen om voor u te stemmen</a>. Vraag hiervoor een machtigingsformulier aan bij uw gemeente. </p>\n\n<h3><strong>Identiteitsbewijs gestolen of kwijt</strong></h3>\n\n<p>Is uw identiteitsbewijs gestolen of bent u het kwijt? Met een verklaring van vermissing kunt u toch stemmen. U kunt deze verklaring aanvragen bij de gemeente. Neem dan ook een pasje met uw foto mee. Bijvoorbeeld een persoonlijke OV-chipkaart.</p>"}], "authorities": ["Ministerie van Binnenlandse Zaken en Koninkrijksrelaties"], "subjects": ["Verkiezingen gemeenteraad 2026"], "themes": ["Overheid en democratie"], "organisationalunits": ["Ministerie van Binnenlandse Zaken en Koninkrijksrelaties"], "lastmodified": "2026-01-26T12:43:18.849Z", "license": "CC0 1.0 Universal", "rightsholders": ["Ministerie van Algemene Zaken"], "language": "nl-NL", "location": "Nederland"}