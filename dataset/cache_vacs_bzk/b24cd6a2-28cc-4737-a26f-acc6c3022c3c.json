{"id": "b24cd6a2-28cc-4737-a26f-acc6c3022c3c", "type": "vraag en antwoord", "canonical": "https://www.rijksoverheid.nl/onderwerpen/privacy-en-persoonsgegevens/vraag-en-antwoord/wanneer-in-brp-inschrijven", "dataurl": "https://opendata.rijksoverheid.nl/v1/infotypes/faq/b24cd6a2-28cc-4737-a26f-acc6c3022c3c", "question": "Wanneer moet ik mij in de Basisregistratie Personen (BRP) laten inschrijven als ingezetene?", "introduction": "<p>Komt u langer dan 4 maanden in Nederland wonen, dan moet u zich als ingezetene laten inschrijven in de Basisregistratie Personen (BRP).</p>", "content": [{"paragraphtitle": "Inschrijven als u in Nederland komt wonen", "paragraph": "<p>U moet zich inschrijven bij de gemeente:</p>\n\n<ul>\n <li>op uw vaste woonadres;</li>\n <li><a href=\"https://www.rvig.nl/veelgestelde-vraag/wanneer-kan-ik-een-briefadres-nemen\">op een briefadres</a>, als u geen vast woonadres heeft. Bijvoorbeeld omdat u schipper bent. Of in een instelling zit, zoals een gevangenis, of psychiatrische instelling. De gemeente bepaalt of u zich op een briefadres mag inschrijven.</li>\n</ul>\n\n<p>Inschrijven is gratis. Na inschrijving staan er verschillende gegevens van u in de BRP.</p>\n\n<h3>Binnen 5 dagen na aankomst in Nederland inschrijven</h3>\n\n<p>U moet zich binnen 5 dagen na uw aankomst in Nederland inschrijven. Zijn uw partner en kinderen meegekomen naar Nederland? Dan moeten zij meekomen naar het gemeentehuis. <br />\nNa het inschrijven in de BRP krijgt u <a href=\"https://www.rijksoverheid.nl/onderwerpen/privacy-en-persoonsgegevens/vraag-en-antwoord/hoe-kom-ik-aan-een-burgerservicenummer-bsn\">een burgerservicenummer (bsn)</a>. Dit nummer heeft u nodig voor contact met de overheid. Bijvoorbeeld om uw belastingzaken te regelen.<br />\n </p>"}, {"paragraphtitle": "Later of anders inschrijven in de BRP", "paragraph": "<p>In sommige gevallen mag u zich later of anders inschrijven in de BRP:</p>\n\n<ul>\n <li>U verblijft korter dan 4 maanden in Nederland. Dan kunt u zich laten <a href=\"https://www.nederlandwereldwijd.nl/rni/inschrijven\">inschrijven in de BRP als niet-ingezetene</a>. Dat kan met een adres buiten Nederland. Ook dan krijgt u een bsn. </li>\n <li>U heeft geen geldige verblijfsstatus. En om in Nederland te mogen blijven <a href=\"https://www.rijksoverheid.nl/onderwerpen/immigratie-naar-nederland/vraag-en-antwoord/wanneer-heb-ik-een-verblijfsvergunning-nodig\">heeft u een verblijfsvergunning nodig</a>. Wacht u hierop? Dan hoeft u zich niet binnen 5 dagen in te schrijven.</li>\n <li>U kunt uw identiteit niet bewijzen. Daarvoor kan extra onderzoek nodig zijn. U mag de uitkomst van het onderzoek afwachten. Daarna moet u zich alsnog inschrijven.</li>\n</ul>"}, {"paragraphtitle": "Gegevens in de BRP wijzigen", "paragraph": "<p>Verhuist u naar een andere gemeente in Nederland? Geef dit dan door aan de gemeente waar u naartoe verhuist.</p>\n\n<p>Gaat u in Nederland trouwen? Of krijgt u een kind? Deze gegevens worden automatisch ingeschreven in de BRP.</p>"}, {"paragraphtitle": "Kloppen uw gegevens in de BRP niet?", "paragraph": "<p>Wilt u uw persoonsgegevens in de BRP laten wijzigen? Bijvoorbeeld omdat uw gegevens niet juist of onvolledig zijn. Dan kunt u om een wijziging vragen. Dit doet u bij de organisatie die verantwoordelijk is voor die gegevens. Dat is de gemeente waar u woont. </p>\n\n<p>Bent u niet-ingezetene? Ga dan naar<a href=\"https://www.nederlandwereldwijd.nl/rni/gegevens-wijzigen\"> een RNI-loket voor het wijzigen van uw gegevens</a>.</p>\n\n<p>Om uw gegevens in de BRP te laten veranderen, moet u bewijsstukken hebben. Bewijsstukken zijn de papieren die bewijzen dat uw gegevens niet kloppen. Bijvoorbeeld uw geboorteakte of een huwelijksakte.</p>\n\n<p>Komt u er samen met de organisatie niet uit? Neem dan contact op met het <a href=\"https://www.rvig.nl/mfo\">Meldpunt Fouten in Overheidsregistraties (MFO)</a>. Bij het meldpunt vindt u <a href=\"https://www.rvig.nl/voorbeelden-van-meldingen\">voorbeelden van meldingen over foute gegevens in de BRP</a>.</p>"}], "authorities": ["Ministerie van Binnenlandse Zaken en Koninkrijksrelaties"], "subjects": ["Privacy en persoonsgegevens", "Buitenlandse werknemers"], "themes": ["Migratie en reizen", "Overheid en democratie", "Recht, veiligheid en defensie", "Werk"], "organisationalunits": ["Ministerie van Binnenlandse Zaken en Koninkrijksrelaties"], "lastmodified": "2025-12-30T16:10:04.132Z", "license": "CC0 1.0 Universal", "rightsholders": ["Ministerie van Algemene Zaken"], "language": "nl-NL", "location": "Nederland"}