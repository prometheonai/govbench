{"id": "e793498f-0889-4e8e-bdab-d5f20dd0d489", "type": "vraag en antwoord", "canonical": "https://www.rijksoverheid.nl/onderwerpen/verkiezingen/vraag-en-antwoord/iemand-machtigen-om-te-stemmen-bij-verkiezingen", "dataurl": "https://opendata.rijksoverheid.nl/v1/infotypes/faq/e793498f-0889-4e8e-bdab-d5f20dd0d489", "question": "Hoe kan ik iemand anders vragen om voor mij te stemmen?", "introduction": "<p>Kunt u zelf niet stemmen? Bijvoorbeeld omdat u ziek bent of op vakantie bent? Dan mag u iemand anders vragen om voor u te stemmen. Dit heet machtigen<strong>. </strong></p>", "content": [{"paragraph": "<p><strong class=\"attention\">Let op: U mag alleen zelf iemand anders vragen om voor u te stemmen. Andere mensen mogen dus niet aan u vragen of zij voor u mogen stemmen. En u mag ook niet aan andere mensen vragen of u voor ze mag stemmen. Dat heet ook wel <a href=\"https://www.rijksoverheid.nl/onderwerpen/verkiezingen/vraag-en-antwoord/ronselen-volmachtstemmen\">ronselen van volmachten</a> en dat is strafbaar.</strong></p>"}, {"paragraphtitle": "Manieren om iemand anders te vragen om voor u te stemmen (machtigen)", "paragraph": "<p>U kunt op 2 manieren iemand vragen om voor u te stemmen:</p>\n\n<ul>\n</ul>"}, {"paragraphtitle": "Ik wil iemand machtigen, maar ik kan geen handtekening zetten", "paragraph": "<p>Wilt u iemand machtigen, maar kunt u geen handtekening zetten en staat op uw identiteitsdocument ’niet in staat tot tekenen’? Dan kunt u iemand machtigen om voor u te stemmen zonder handtekening. U hoeft de schriftelijke volmacht of de machtiging via uw stempas dan niet te ondertekenen.</p>\n\n<p>De gemeente of het stembureau controleert of de opmerking ‘niet in staat tot tekenen’ ook in uw identiteitsdocument staat. Als dat zo is, kan iemand anders voor u stemmen.</p>\n\n<p>Lees meer over <a href=\"https://www.rijksoverheid.nl/onderwerpen/verkiezingen/vraag-en-antwoord/kiezers-met-beperking\">wat er geregeld is voor mensen met een beperking</a>.  </p>"}, {"paragraphtitle": "Voor hoeveel mensen mag ik met een volmacht gaan stemmen?", "paragraph": "<p>U mag voor maximaal 2 andere kiezers met een volmacht stemmen. Dit kan alleen tegelijk met het uitbrengen van uw eigen stem. U krijgt dus maximaal 3 stembiljetten mee in het stemhokje: 1 voor uw eigen stem en 2 voor de personen voor wie u met een volmacht stemt.</p>"}, {"paragraphtitle": "Ronselen van volmachten is strafbaar", "paragraph": "<p>Een kiezer mag alleen uit zichzelf een volmacht geven. Het is strafbaar om aan een kiezer te vragen een volmacht te verlenen. Dat heet ook wel <a href=\"https://www.rijksoverheid.nl/onderwerpen/verkiezingen/vraag-en-antwoord/ronselen-volmachtstemmen\">ronselen van volmachten</a>.</p>"}], "authorities": ["Ministerie van Binnenlandse Zaken en Koninkrijksrelaties"], "subjects": ["Verkiezingen gemeenteraad 2026"], "themes": ["Overheid en democratie"], "organisationalunits": ["Ministerie van Binnenlandse Zaken en Koninkrijksrelaties"], "lastmodified": "2026-01-26T13:12:54.521Z", "license": "CC0 1.0 Universal", "rightsholders": ["Ministerie van Algemene Zaken"], "language": "nl-NL", "location": "Nederland"}