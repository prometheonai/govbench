{"id": "b6c4abce-9db0-4689-af12-bf369a401772", "type": "vraag en antwoord", "canonical": "https://www.rijksoverheid.nl/onderwerpen/privacy-en-persoonsgegevens/vraag-en-antwoord/wie-mag-mijn-gegevens-in-de-basisregistratie-personen-brp-inzien", "dataurl": "https://opendata.rijksoverheid.nl/v1/infotypes/faq/b6c4abce-9db0-4689-af12-bf369a401772", "question": "Wie mogen mijn gegevens in de Basisregistratie Personen (BRP) inzien?", "introduction": "<p>Organisaties zoals de Belastingdienst en UWV mogen uw persoonsgegevens bekijken in de Basisregistratie Personen (BRP). U mag uw eigen persoonsgegevens ook inzien. Ouders of verzorgers met ouderlijk gezag kunnen de gegevens van hun minderjarige kinderen bekijken.</p>", "content": [{"paragraphtitle": "Persoonsgegevens in de BRP", "paragraph": "<p>In de BRP staan uw persoonsgegevens en wie uw ouders zijn. Heeft u een echtgenoot of echtgenote, een geregistreerd partner of kinderen? Dan staan ook hun gegevens bij uw gegevens vermeld. Denk aan de namen, geboortedatum, geboorteplaats en het burgerservicenummer. Dat kan belangrijk zijn, bijvoorbeeld als een minderjarig kind een paspoort of identiteitskaart wil aanvragen. De gemeente kan dan in de BRP vinden wie de ouders zijn of de verzorgers met het ouderlijk gezag, en wie dus toestemming kunnen geven.</p>"}, {"paragraphtitle": "Uw persoonsgegevens of die van uw kinderen inzien", "paragraph": "<p>Wilt u uw eigen persoonsgegevens of die van uw minderjarige kinderen zien? Dan kunt u op <a href=\"https://mijn.overheid.nl/\">MijnOverheid.nl</a> onder ‘Identiteit’ bekijken hoe u geregistreerd staat in de BRP. U kunt dit ook voor uw kinderen zien. Daarvoor moet u zich eerst aanmelden met een DigiD. Heeft u geen DigiD? <a href=\"https://www.rijksoverheid.nl/onderwerpen/digitale-overheid/vraag-en-antwoord/hoe-vraag-ik-digid-aan\">Registreer u dan eerst via Digid.nl</a>.</p>\n\n<p>U kunt ook bij uw gemeente navragen hoe u geregistreerd staat. Inzage in uw gegevens is gratis. Wilt u een kopie van uw persoonsgegevens uit de BRP? Dan kan de gemeente hiervoor wel kosten rekenen.</p>"}, {"paragraphtitle": "Iemand machtigen voor inzage persoonsgegevens", "paragraph": "<p>U kunt iemand machtigen om uw persoonsgegevens te bekijken. Dat doet u bij de gemeente waar u staat ingeschreven.</p>"}, {"paragraphtitle": "Inzage persoonsgegevens door curator", "paragraph": "<p>Bent u onder curatele gesteld? Dan mag uw curator uw gegevens inzien. U hoeft de curator hiervoor niet te machtigen.</p>"}, {"paragraphtitle": "Organisaties die uw persoonsgegevens krijgen", "paragraph": "<p><a href=\"https://www.rijksoverheid.nl/onderwerpen/privacy-en-persoonsgegevens/vraag-en-antwoord/wie-krijgen-mijn-persoonsgegevens-uit-brp\">Enkele organisaties zijn wettelijk bevoegd uw gegevens te krijgen</a> en te gebruiken. Dat zijn bijvoorbeeld:</p>\n\n<ul>\n <li>gemeenten</li>\n <li>UWV</li>\n <li>Belastingdienst</li>\n <li>Sociale Verzekeringsbank (SVB)</li>\n <li>ziekenhuizen</li>\n <li>pensioenfondsen</li>\n <li>scholen en andere onderwijsorganisaties</li>\n</ul>\n\n<p>Organisaties die gegevens uit de BRP krijgen, bewaken uw privacy. Zij gebruiken uw gegevens alleen om hun taken uit te voeren. U kunt bij uw gemeente navragen welke organisaties uw gegevens uit de BRP ontvangen.</p>"}, {"paragraphtitle": "Inzage persoonsgegevens na overlijden", "paragraph": "<p>Na uw overlijden kunnen anderen bepaalde gegevens opvragen uit het centraal archief van overledenen. Dit archief bevat gegevens uit de BRP. Bijvoorbeeld uw naam en geboortedatum. U kunt deze gegevens laten afschermen. Neem hiervoor contact op met het <a href=\"https://www.rijksoverheid.nl/contact/contactgids/cbg-centrum-voor-familiegeschiedenis\">Centraal Bureau voor Genealogie (CBG)</a>. Het CBG beheert het centraal archief van overledenen.</p>"}, {"paragraphtitle": "Aanpassen persoonsgegevens", "paragraph": "<p>Kloppen uw gegevens in de BRP niet? Dan kunt u de gemeente verzoeken deze gegevens aan te passen. U moet dan wel met bewijsstukken aantonen dat uw gegevens de juiste zijn.</p>"}], "authorities": ["Ministerie van Binnenlandse Zaken en Koninkrijksrelaties"], "subjects": ["Privacy en persoonsgegevens", "Digitale overheid"], "themes": ["Overheid en democratie", "Recht, veiligheid en defensie"], "organisationalunits": ["Ministerie van Binnenlandse Zaken en Koninkrijksrelaties"], "lastmodified": "2025-10-01T15:17:42.114Z", "license": "CC0 1.0 Universal", "rightsholders": ["Ministerie van Algemene Zaken"], "language": "nl-NL", "location": "Nederland"}