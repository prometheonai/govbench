{"id": "7c3f33fd-1fea-4a45-9c92-d1fdafac0e45", "type": "vraag en antwoord", "canonical": "https://www.rijksoverheid.nl/onderwerpen/identiteitsfraude/vraag-en-antwoord/ben-ik-verplicht-om-een-kopie-van-mijn-identiteitsbewijs-te-geven-aan-een-bedrijf", "dataurl": "https://opendata.rijksoverheid.nl/v1/infotypes/faq/7c3f33fd-1fea-4a45-9c92-d1fdafac0e45", "question": "Welke organisaties mogen een kopie van mijn identiteitsbewijs maken?", "introduction": "<p>Slechts enkele organisaties mogen een kopie van uw identiteitsbewijs maken. Bijvoorbeeld uw werkgever en banken. In de praktijk vragen ook andere organisaties een kopie van uw identiteitsbewijs. U bent niet verplicht om die aan hen te geven. Voor sommige is registratie van enkele gegevens voldoende.</p>", "content": [{"paragraphtitle": "Kopie identiteitsbewijs", "paragraph": "<p>Slechts enkele organisaties mogen om een kopie van uw identiteitsbewijs vragen. Dit zijn bijvoorbeeld:</p>\n\n<ul>\n <li>overheidsinstanties;</li>\n <li>banken;</li>\n <li>notarissen;</li>\n <li>casino’s;</li>\n <li>levensverzekeraars;</li>\n <li>uw werkgever.</li>\n</ul>\n\n<p>Het bedrijf of de organisatie moet u informeren over de wettelijke verplichting. Meer informatie over <a href=\"https://autoriteitpersoonsgegevens.nl/nl/onderwerpen/identificatie/identiteitsbewijs\">de wettelijke regels voor het overnemen of kopiëren van identiteitsgegevens</a> staat op de website van de Autoriteit Persoonsgegevens.</p>"}, {"paragraphtitle": "Gegevens identiteitsbewijs afschermen bij kopiëren of scannen", "paragraph": "<p>Andere bedrijven, zoals een telecombedrijf, mogen uw legitimatiebewijs kopiëren of scannen, maar moeten de pasfoto en het burgerservicenummer (BSN) afschermen. Ook autoverhuurders of –verkopers mogen <a href=\"https://www.autoriteitpersoonsgegevens.nl/themas/identificatie/paspoort-en-identiteitskaart/identiteitsbewijs-bij-koop-huur-of-verkoop\">een kopie van uw identiteitsbewijs maken onder bepaalde voorwaarden</a>.</p>"}, {"paragraphtitle": "Bepaalde gegevens overnemen uit identiteitsbewijs", "paragraph": "<p>Sommige bedrijven en organisaties zijn wettelijk verplicht een aantal gegevens van uw identiteitsbewijs over te nemen. Bijvoorbeeld de school of uw zorgverlener. Het is dan niet nodig uw identiteitsbewijs of een kopie hiervan af te geven. Het soort legitimatiebewijs en het nummer ervan laten opschrijven is voldoende. Bijvoorbeeld: ‘Paspoort, NWLFR3706.’</p>"}, {"paragraphtitle": "Alleen soort legitimatiebewijs noteren", "paragraph": "<p>Sommige bedrijven en organisaties mogen alleen het soort legitimatiebewijs noteren. Het hotel en de camping waar u wil overnachten bijvoorbeeld. Zij noteren dan bijvoorbeeld: ‘Paspoort.’</p>"}, {"paragraphtitle": "Fraude voorkomen met kopie identiteitsbewijs", "paragraph": "<p>Besluit u om toch een kopie van uw paspoort, identiteitskaart of rijbewijs te maken? Lees wat u kunt doen om <a href=\"https://www.rijksoverheid.nl/onderwerpen/identiteitsfraude/vraag-en-antwoord/fraude-voorkomen-met-kopie-id-bewijs\">fraude met uw identiteitsgegevens te voorkomen</a>. </p>"}], "authorities": ["Ministerie van Binnenlandse Zaken en Koninkrijksrelaties"], "subjects": ["Identiteitsfraude", "Identificatieplicht", "Paspoort en identiteitskaart"], "themes": ["Migratie en reizen", "Recht, veiligheid en defensie"], "organisationalunits": ["Ministerie van Binnenlandse Zaken en Koninkrijksrelaties"], "lastmodified": "2024-12-16T13:55:32.422Z", "license": "CC0 1.0 Universal", "rightsholders": ["Ministerie van Algemene Zaken"], "language": "nl-NL", "location": "Nederland"}