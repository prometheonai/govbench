{"id": "a71731d4-6761-4e04-ac25-cbd10fa8cd9c", "type": "vraag en antwoord", "canonical": "https://www.rijksoverheid.nl/onderwerpen/paspoort-en-identiteitskaart/vraag-en-antwoord/waar-en-hoe-kan-ik-een-paspoort-of-identiteitskaart-aanvragen", "dataurl": "https://opendata.rijksoverheid.nl/v1/infotypes/faq/a71731d4-6761-4e04-ac25-cbd10fa8cd9c", "question": "Hoe kan ik een paspoort of identiteitskaart aanvragen?", "introduction": "<p>U vraagt een paspoort of ID-kaart aan bij <a href=\"https://organisaties.overheid.nl/Gemeenten/\">de gemeente</a> waar u staat ingeschreven. Als u in het buitenland woont, kunt u terecht bij Nederlandse ambassades en consulaten. Of bij 1 van de grensgemeenten in Nederland. Als u in het Caribisch deel van het Koninkrijk woont, kunt u alleen een paspoort aanvragen bij de afdeling burgerzaken (Caribisch Nederland) of het Kabinet van de Gouverneur (Caribische landen). Een identiteitskaart kunt u aanvragen bij afdeling burgerzaken (Caribisch Nederland) of de Nederlandse Vertegenwoordigingen (Caribische landen).</p>", "content": [{"paragraph": "<p><strong class=\"attention\">Let op: <a href=\"https://www.rvig.nl/extra-drukte-bij-aanvraag-nieuw-reisdocument\">Tot en met 2028 moeten veel mensen hun reisdocument vernieuwen</a>. Het kan daarom druk worden bij de gemeente. Houd rekening met extra wachttijd.</strong></p>"}, {"paragraphtitle": "Persoonlijk aanvragen", "paragraph": "<p>U moet een paspoort of identiteitskaart altijd persoonlijk aanvragen. Ook kinderen moeten aanwezig zijn bij de aanvraag. Vraag bij uw gemeente na of u hiervoor een afspraak moet maken. Kunt u door een lichamelijke of geestelijke beperking niet zelf uw document aanvragen? Dan kan een medewerker van de gemeente naar u toe komen om uw aanvraag te behandelen.</p>\n\n<p>U heeft na het aanvragen van het document maximaal 3 maanden de tijd om het op te halen. Daarna wordt het vernietigd.</p>\n\n<p>Bij sommige gemeenten kunt u uw paspoort of identiteitskaart ook laten bezorgen. Kijk op de site van uw gemeente of dat kan.</p>"}, {"paragraphtitle": "Wat moet u meenemen?", "paragraph": "<ul>\n <li>een kleurenpasfoto die voldoet aan de <a href=\"https://www.rijksoverheid.nl/onderwerpen/paspoort-en-identiteitskaart/eisen-pasfoto-paspoort-id-kaart\">pasfoto-eisen</a>;</li>\n <li>alle <a href=\"https://www.rijksoverheid.nl/onderwerpen/paspoort-en-identiteitskaart/vraag-en-antwoord/welke-soorten-reisdocumenten-zijn-er\">reisdocumenten</a> die in uw bezit zijn. (U kunt tegelijk een paspoort en een identiteitskaart hebben.)</li>\n</ul>\n\n<p>Woont u in het buitenland of in een van de Caribische landen? Maak dan eerst uw <a href=\"https://www.nederlandwereldwijd.nl/paspoort-id-kaart/buitenland\">persoonlijke checklist</a> op de website Nederland wereldwijd. Na het invullen van een vragenlijst krijgt u een overzicht van de papieren die u nodig heeft. Ook ziet u onder het overzicht waar en hoe u een afspraak kunt maken voor de aanvraag. U kunt de checklist downloaden of printen en meenemen naar uw afspraak.</p>"}, {"paragraphtitle": "Geen Nederlandse nationaliteit", "paragraph": "<p>Om een paspoort of ID-kaart te kunnen aanvragen, moet u de Nederlandse nationaliteit hebben. Heeft u die niet, maar wel een geldige verblijfsvergunning? Dan kunt u onder voorwaarden een vreemdelingenpaspoort krijgen. U vraagt dit aan bij de gemeente waar u woont.</p>\n\n<p>Bent u erkend als vluchteling, dan kunt u een vluchtelingenpaspoort krijgen. U vraagt dit aan bij de gemeente waar u woont. Meer informatie vindt u op de pagina <a href=\"https://www.rijksoverheid.nl/onderwerpen/paspoort-en-identiteitskaart/vraag-en-antwoord/welke-soorten-reisdocumenten-zijn-er\">soorten reisdocumenten</a>.</p>"}, {"paragraphtitle": "Geen vaste woonplaats of verblijfplaats", "paragraph": "<p>Heeft u de Nederlandse nationaliteit, maar geen vaste woon- of verblijfplaats in Nederland? En wilt u een paspoort of identiteitskaart aanvragen? U kunt dan terecht bij  verschillende Nederlandse grensgemeenten.</p>"}, {"paragraphtitle": "Paspoort of ID-kaart verloren of gestolen", "paragraph": "<p>Bent u uw <a href=\"https://www.rijksoverheid.nl/onderwerpen/paspoort-en-identiteitskaart/vraag-en-antwoord/wat-moet-ik-doen-als-ik-mijn-paspoort-of-identiteitskaart-kwijt-ben\">paspoort of identiteitskaart kwijt</a> door verlies of diefstal? En woont u in Nederland? Meldt dit dan bij de gemeente waar u staat ingeschreven. Als u in het buitenland woont, kunt u dit melden bij de aangewezen Nederlandse ambassades of consulaten, of bij 1 van de aangewezen grensgemeenten in Nederland. Als u in het Caribisch deel van het Koninkrijk woont kunt u een melding maken bij de afdeling burgerzaken of het Kabinet van de Gouverneur.</p>\n\n<p>U legt na uw melding een verklaring van vermissing af. Daarna kunt u een nieuw paspoort aanvragen. Of als dit mogelijk is, een ID-kaart. </p>"}, {"paragraphtitle": "Wonen in Aruba, Curaçao of Sint Maarten of andere landen", "paragraph": "<p>Als u in het Caribisch deel van het Koninkrijk woont, kunt u een paspoort aanvragen bij:</p>\n\n<ul>\n <li>het Kabinet van de Gouverneur in een van de Caribische landen (<a href=\"http://www.kabga.aw/\">Aruba</a>, <a href=\"https://www.gouverneurcuracao.com/consulaire-zaken/nationaal-paspoort\">Curaçao</a> of <a href=\"http://www.kabgsxm.com/consular-national-passport.aspx?language=NL\">Sint Maarten</a>);</li>\n <li>de afdeling burgerzaken. </li>\n</ul>\n\n<p>Als u in een ander land woont, kunt u een paspoort of ID-kaart aanvragen of verlengen bij:</p>\n\n<ul>\n <li>een aangewezen <a href=\"https://www.rijksoverheid.nl/onderwerpen/ambassades-consulaten-en-overige-vertegenwoordigingen\">Nederlandse ambassade of consulaat-generaal</a>;</li>\n <li>een aantal <a href=\"https://www.nederlandwereldwijd.nl/paspoort-id-kaart/aanvragen-grensgemeente\">grensgemeenten in Nederland</a>.</li>\n</ul>\n\n<ul>\n</ul>"}, {"paragraphtitle": "Paspoort ophalen", "paragraph": "<p>Het duurt ongeveer 5 werkdagen voordat u uw paspoort of identiteitskaart kunt ophalen. Heeft u het document eerder nodig? Dan kunt u vaak gebruikmaken van een spoedprocedure. Kijk op de website van <a href=\"https://organisaties.overheid.nl/Gemeenten/\">uw gemeente</a> wat mogelijk is en wat de extra kosten zijn.</p>\n\n<p>Het kan ook langer duren (tot maximaal 4 weken na de aanvraag) voordat u uw paspoort kunt ophalen. In bepaalde gevallen kan deze termijn met 4 weken verlengd worden. Bijvoorbeeld als er aanvullend onderzoek gedaan moet worden naar uw identiteit, nationaliteit of recht op een paspoort. </p>\n\n<p>In het Caribisch deel van het Koninkrijk kunt u uw nieuwe paspoort of ID-kaart meestal na 2 weken ophalen. Bij Nederlandse ambassades en consulaten in het buitenland kan dit nog wat langer duren. </p>"}], "authorities": ["Ministerie van Binnenlandse Zaken en Koninkrijksrelaties"], "subjects": ["Paspoort en identiteitskaart"], "themes": ["Migratie en reizen", "Recht, veiligheid en defensie"], "organisationalunits": ["Ministerie van Binnenlandse Zaken en Koninkrijksrelaties"], "lastmodified": "2026-01-29T19:43:42.961Z", "license": "CC0 1.0 Universal", "rightsholders": ["Ministerie van Algemene Zaken"], "language": "nl-NL", "location": "Nederland"}