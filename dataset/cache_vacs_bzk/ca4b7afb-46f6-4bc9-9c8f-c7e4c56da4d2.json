{"id": "ca4b7afb-46f6-4bc9-9c8f-c7e4c56da4d2", "type": "vraag en antwoord", "canonical": "https://www.rijksoverheid.nl/onderwerpen/verkiezingen/vraag-en-antwoord/stemmen-tellen-bij-verkiezingen", "dataurl": "https://opendata.rijksoverheid.nl/v1/infotypes/faq/ca4b7afb-46f6-4bc9-9c8f-c7e4c56da4d2", "question": "Welke regels gelden er als ik wil kijken bij het tellen van de stemmen?", "introduction": "<p>Als de stemming is gesloten, starten de leden van elk stembureau met het tellen van de stemmen. U mag hiernaar komen kijken. De voorzitter van het stembureau zorgt ervoor dat het tellen goed verloopt.</p>", "content": [{"paragraphtitle": "Meekijken bij het tellen van de stemmen", "paragraph": "<p>Het tellen van de stemmen is openbaar. U mag daarbij aanwezig zijn. Ook de media mogen aanwezig zijn bij het tellen van de stemmen.</p>\n\n<h3>Niet hinderen of meetellen</h3>\n\n<p>U mag het telproces niet hinderen. Het tellen gebeurt door leden van het stembureau en de tellers die zijn benoemd of aangewezen door de gemeente. U mag niet zelf meetellen of op een andere manier helpen.</p>\n\n<h3>Fouten melden</h3>\n\n<p>Als u denkt dat er iets niet goed verloopt tijdens het tellen van de stemmen, dan meldt u dat bij de voorzitter van het stembureau. Deze maakt hiervan een aantekening in het verslag van het stembureau. Dit verslag heet een ‘proces-verbaal’.</p>"}, {"paragraphtitle": "Foto’s of video’s maken", "paragraph": "<p>U mag aantekeningen, foto’s en video’s maken voor eigen gebruik. U mag niet zonder toestemming foto’s of video’s verspreiden waarop stembureauleden en andere personen herkenbaar in beeld zijn.</p>\n\n<p>Na het tellen van de stemmen maakt het stembureau een proces-verbaal op. U mag een foto maken van het proces-verbaal met daarop de ingevulde aantallen. Dit mag pas nadat het proces-verbaal is ondertekend door de leden van het stembureau. Er mogen geen foto’s gemaakt worden van de handtekeningen van de leden van het stembureau.</p>"}], "authorities": ["Ministerie van Binnenlandse Zaken en Koninkrijksrelaties"], "subjects": ["Verkiezingen gemeenteraad 2026"], "themes": ["Overheid en democratie"], "organisationalunits": ["Ministerie van Binnenlandse Zaken en Koninkrijksrelaties"], "lastmodified": "2025-09-11T07:00:08.568Z", "license": "CC0 1.0 Universal", "rightsholders": ["Ministerie van Algemene Zaken"], "language": "nl-NL", "location": "Nederland"}