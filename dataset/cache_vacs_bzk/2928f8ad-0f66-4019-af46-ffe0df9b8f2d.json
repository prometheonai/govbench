{"id": "2928f8ad-0f66-4019-af46-ffe0df9b8f2d", "type": "vraag en antwoord", "canonical": "https://www.rijksoverheid.nl/onderwerpen/privacy-en-persoonsgegevens/vraag-en-antwoord/mogen-organisaties-mijn-persoonsgegevens-aan-anderen-doorgeven", "dataurl": "https://opendata.rijksoverheid.nl/v1/infotypes/faq/2928f8ad-0f66-4019-af46-ffe0df9b8f2d", "question": "Mogen organisaties mijn persoonsgegevens aan anderen doorgeven?", "introduction": "<p>Organisaties mogen uw persoonsgegevens alleen aan anderen doorgeven als daar een goede reden voor is. En als zij zich houden aan de voorwaarden uit de Algemene verordening gegevensbescherming (AVG). Lees meer over <a href=\"https://autoriteitpersoonsgegevens.nl/nl/zelf-doen/privacyrechten\">de AVG en uw privacyrechten</a>.</p>", "content": [{"paragraphtitle": "Voorwaarden doorgeven persoonlijke gegevens", "paragraph": "<p>In 6 situaties mogen organisaties uw persoonsgegevens aan anderen geven:</p>\n\n<ul>\n <li>\n <h3>Uw toestemming</h3>\n Als u toestemming geeft, kunnen organisaties uw persoonsgegevens met anderen delen. De toestemming geldt alleen als duidelijk is waar u toestemming voor geeft en wat de gevolgen ervan zijn.</li>\n <li>\n <h3>Uitvoeren van een overeenkomst</h3>\n Heeft u een overeenkomst met een organisatie? Of gaat u die sluiten? Dan kan de organisatie uw persoonsgegevens aan anderen geven om de overeenkomst uit te voeren. Zo kan een telecombedrijf uw persoonsgegevens aan een postbedrijf geven. Bijvoorbeeld om een mobiele telefoon bij u thuis te laten bezorgen.</li>\n <li>\n <h3>Wettelijke verplichting</h3>\n Soms is het wettelijk verplicht om persoonsgegevens door te geven. Zo kan de Belastingdienst alle gegevens opeisen die van belang zijn voor de belastingheffing. Dat staat in de Algemene wet inzake Rijksbelastingen.</li>\n <li>\n <h3>Uw vitaal belang</h3>\n Als u dringend medische hulp nodig heeft, kan iemand anders uw persoonsgegevens aan een arts geven. Bijvoorbeeld als u buiten bewustzijn bent en zelf geen toestemming kunt geven.</li>\n <li>\n <h3>Uitvoering van een publiekrechtelijke taak</h3>\n De overheid mag persoonsgegevens doorgeven als dat nodig is voor de goede vervulling van haar taken. Zo kan de gemeente kijken waar u woont. Bijvoorbeeld als u een parkeervergunning aanvraagt voor een straat waar alleen bewoners van die straat mogen parkeren.</li>\n <li>\n <h3>Gerechtvaardigd belang van de organisatie</h3>\n Een organisatie kan een andere goede reden hebben om uw gegevens te delen. Bijvoorbeeld om fraude op te sporen. Een organisatie moet haar eigen belang dan afwegen tegen uw belang en uw rechten. En ze moet zich afvragen of het resultaat op een andere manier te bereiken is, of met minder gegevens. Ook moet de organisatie een privacytoets uitvoeren.</li>\n</ul>\n\n<p>Meer informatie over de voorwaarden voor het <a href=\"https://www.autoriteitpersoonsgegevens.nl/themas/basis-avg/avg-algemeen/grondslagen-avg-uitgelegd\">verstrekken van persoonsgegevens</a> vindt u op de website van de Autoriteit Persoonsgegevens.</p>"}, {"paragraphtitle": "Overtreding privacywetgeving", "paragraph": "<p>Vermoedt u dat een organisatie verkeerd omgaat met uw persoonsgegevens? Dan kunt u dit <a href=\"https://autoriteitpersoonsgegevens.nl/nl/contact-met-de-autoriteit-persoonsgegevens/tip-ons\">melden bij de Autoriteit Persoonsgegevens</a>.</p>"}], "authorities": ["Ministerie van Binnenlandse Zaken en Koninkrijksrelaties"], "subjects": ["Privacy en persoonsgegevens"], "themes": ["Overheid en democratie", "Recht, veiligheid en defensie"], "organisationalunits": ["Ministerie van Binnenlandse Zaken en Koninkrijksrelaties"], "lastmodified": "2025-10-01T15:35:00.031Z", "license": "CC0 1.0 Universal", "rightsholders": ["Ministerie van Algemene Zaken"], "language": "nl-NL", "location": "Nederland"}