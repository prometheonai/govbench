{"id": "6631244f-4a10-42df-be35-94850b0ad3e0", "type": "vraag en antwoord", "canonical": "https://www.rijksoverheid.nl/onderwerpen/overheidspersoneel/vraag-en-antwoord/als-rijksmedewerker-beklaagde-zijn-vanwege-ongewenste-omgangsvormen", "dataurl": "https://opendata.rijksoverheid.nl/v1/infotypes/faq/6631244f-4a10-42df-be35-94850b0ad3e0", "question": "Wat moet ik als rijksmedewerker doen als een andere medewerker een klacht tegen mij heeft ingediend over ongewenste omgangsvormen?", "introduction": "<p>Als de rijksbrede Klachtencommissie ongewenste omgangsvormen een klacht over u gaat behandelen, dan neemt die commissie contact met u op. De secretaris van de commissie bespreekt de procedure dan met u. U kunt zelf beter geen contact zoeken met de persoon met een klacht over u. U kunt wel contact opnemen met een vertrouwenspersoon.</p>", "content": [{"paragraphtitle": "Procedure na indienen van een klacht", "paragraph": "<p>U krijgt bericht als de <a href=\"https://www.rijksoverheid.nl/onderwerpen/overheidspersoneel/meldpunt-integriteitsschendingen-ongewenst-gedrag\">Klachtencommissie ongewenste omgangsvormen</a> een klacht over u behandelt. Ook uw hoogste leidinggevende wordt hiervan op de hoogte gebracht. </p>\n\n<p>De klachtenprocedure bestaat uit vaste stappen. Heeft u daarover vragen? Neem dan contact op met de klachtencommissie.</p>"}, {"paragraphtitle": "Privacy en persoonsgegevens in klachtenprocedure", "paragraph": "<p>Iedereen die betrokken is bij de klachtenprocedure moet vertrouwelijk met de gegevens omgaan. Dat geldt voor u en voor de persoon die heeft geklaagd. Dit geldt ook voor getuigen, begeleiders, gemachtigden, advocaten en vertrouwenspersonen die eventueel betrokken zijn.</p>\n\n<h3>Persoonsgegevens online beveiligd</h3>\n\n<p>De klachtencommissie verwerkt alleen persoonsgegevens die nodig zijn om de klacht te behandelen. De commissie zorgt dat de informatie (online) beveiligd is. Dat is om te voorkomen dat de informatie kan uitlekken of wordt misbruikt. </p>\n\n<h3>Bewaartermijn klacht</h3>\n\n<p>Als de klacht is afgehandeld, draagt de klachtencommissie het adviesrapport en de stukken over aan het (vertrouwelijke) archief van uw organisatie. </p>\n\n<p>Na 2 jaar vernietigt de klachtencommissie het dossier. De klachtencommissie bewaart alleen nog een geanonimiseerd rapport van bevindingen en advies. </p>\n\n<p>Uw organisatie vernietigt het rapport 7 jaar nadat de hoogste leidinggevende het heeft ontvangen.</p>"}, {"paragraphtitle": "Vragen stellen over klacht", "paragraph": "<p>Via een online formulier kunt u <a href=\"https://meldpunt-ior.nl/kcoo\">vragen stellen over het indienen van een klacht</a> bij de rijksbrede Klachtencommissie ongewenste omgangsvormen.</p>"}], "authorities": ["Ministerie van Binnenlandse Zaken en Koninkrijksrelaties"], "subjects": ["Overheidspersoneel"], "themes": ["Overheid en democratie"], "organisationalunits": ["Ministerie van Binnenlandse Zaken en Koninkrijksrelaties"], "lastmodified": "2025-06-30T07:16:05.871Z", "license": "CC0 1.0 Universal", "rightsholders": ["Ministerie van Algemene Zaken"], "language": "nl-NL", "location": "Nederland"}