{"id": "2fb1b7bd-38cf-41db-b7a3-a0681c37c380", "type": "vraag en antwoord", "canonical": "https://www.rijksoverheid.nl/onderwerpen/erkende-talen/vraag-en-antwoord/wanneer-fries-gebruiken", "dataurl": "https://opendata.rijksoverheid.nl/v1/infotypes/faq/2fb1b7bd-38cf-41db-b7a3-a0681c37c380", "question": "Wanneer mag ik het Fries gebruiken?", "introduction": "<p>Het Fries is naast het Nederlands een officiële taal in de provincie Fryslân. U kunt de taal in de provincie gebruiken in bijvoorbeeld een kinderopvang, gastouderopvang of school. Ook mag u in de rechtbank de Friese taal gebruiken. Of tijdens het contact met de gemeente of politie in de provincie Fryslân.</p>", "content": [{"paragraph": "<p><strong class=\"attention\">Lees <a href=\"https://www.rijksoverheid.nl/documenten/publicaties/2021/09/09/wannear-mei-ik-it-frysk-bruke\">deze pagina in het Fries</a> (pdf, download) op deze website.</strong></p>"}, {"paragraphtitle": "De Friese taal in het onderwijs ", "paragraph": "<p>Basisscholen en middelbare scholen in de provincie Fryslân geven het vak Fries. Behalve als de provincie Fryslân een school toestemming heeft gegeven geen Fries te geven.</p>"}, {"paragraphtitle": "Contact met medewerkers van de overheid", "paragraph": "<p>Als u contact heeft met medewerkers van de overheid in de provincie Fryslân mag u de Friese taal gebruiken. Dit zijn medewerkers van:</p>\n\n<ul>\n <li>de provincie; </li>\n <li>de gemeente;</li>\n <li>het waterschap;</li>\n <li>de politie.</li>\n</ul>"}, {"paragraphtitle": "De Friese taal in media", "paragraph": "<p>U mag de Friese taal naast de Nederlandse taal gebruiken:</p>\n\n<ul>\n <li>op de televisie;</li>\n <li>op de radio; </li>\n <li>in de krant.</li>\n</ul>"}, {"paragraphtitle": "Fries in de rechtbank en het gerechtshof", "paragraph": "<p>U mag <a href=\"https://www.rechtspraak.nl/Organisatie-en-contact/Organisatie/Rechtbanken/Rechtbank-Noord-Nederland/Regels-en-procedures/Paginas/Fries-in-het-rechtsverkeer.aspx\">de Friese taal gebruiken in de rechtspraak. Bijvoorbeeld tijdens zittingen in de rechtbank en het gerechtshof</a> als:</p>\n\n<ul>\n <li>verdachte;</li>\n <li>partij;</li>\n <li>getuige;</li>\n <li>belanghebbende, bijvoorbeeld als slachtoffer.</li>\n</ul>\n\n<p>U moet dan in de provincie Fryslân wonen of verblijven. Wilt u Fries praten tijdens een zitting? Dan moet u dit van tevoren melden bij de rechtbank of het gerechtshof. De rechter bepaalt of er een tolk of vertaler aanwezig moet zijn.</p>"}, {"paragraphtitle": "Mondelinge eed of belofte", "paragraph": "<p>U mag een mondelinge eed, belofte of bevestiging afleggen in het Fries. Bijvoorbeeld in de rechtbank. Ook politici mogen de eed in het Fries afleggen. Bijvoorbeeld de leden van:</p>\n\n<ul>\n <li>de Eerste of Tweede Kamer,</li>\n <li>de Provinciale Staten en</li>\n <li>de gemeenteraden.</li>\n</ul>"}, {"paragraphtitle": "Friese achternaam wijzigen", "paragraph": "<p>Staat uw oorspronkelijk Friese achternaam in de Nederlandse spelling geregistreerd? Dan kunt u een verzoek doen om de naam te laten wijzigen naar de Friese spelling. In de <a href=\"https://www.justis.nl/binaries/Brochure%20naamswijziging%20-%20juli%202020_tcm34-439791.pdf\">Brochure naamswijziging</a> staat in welke situaties u uw achternaam mag wijzigen. Op de pagina <a href=\"https://www.justis.nl/producten/naamswijziging/aanvraagprocedure/index.aspx\">Aanvraagprocedure naamswijziging</a> op Justis.nl leest u welke stappen u moet doorlopen voor een naamswijziging. </p>\n\n<p>Op uw paspoort, identiteitskaart en&#x2F;of rijbewijs moet dan ook uw nieuwe achternaam staan. Dit regelt u bij de gemeente, als uw achternaam officieel is gewijzigd.</p>"}], "authorities": ["Ministerie van Binnenlandse Zaken en Koninkrijksrelaties"], "subjects": ["Erkende talen"], "themes": ["Overheid en democratie"], "organisationalunits": ["Ministerie van Binnenlandse Zaken en Koninkrijksrelaties"], "lastmodified": "2024-09-05T10:03:03.645Z", "license": "CC0 1.0 Universal", "rightsholders": ["Ministerie van Algemene Zaken"], "language": "nl-NL", "location": "Nederland"}