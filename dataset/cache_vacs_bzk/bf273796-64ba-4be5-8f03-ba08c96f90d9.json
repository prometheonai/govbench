{"id": "bf273796-64ba-4be5-8f03-ba08c96f90d9", "type": "vraag en antwoord", "canonical": "https://www.rijksoverheid.nl/onderwerpen/paspoort-en-identiteitskaart/vraag-en-antwoord/aanvragen-paspoort-of-id-kaart-buitenland", "dataurl": "https://opendata.rijksoverheid.nl/v1/infotypes/faq/bf273796-64ba-4be5-8f03-ba08c96f90d9", "question": "Waar kan ik een paspoort of ID-kaart aanvragen als ik in het buitenland woon?", "introduction": "<p>Als u in het buitenland woont, kunt u bij de meeste Nederlandse ambassades en consulaten-generaal een (nieuw) paspoort of een identiteitskaart aanvragen. Dit kan ook bij de gemeentebalie op Schiphol en bij 14 andere gemeenten in Nederland.</p>", "content": [{"paragraphtitle": "Reisdocument aanvragen in het buitenland", "paragraph": "<p>Nederlanders die in het buitenland wonen, kunnen een paspoort of identiteitskaart aanvragen bij de meeste <a href=\"https://www.nederlandwereldwijd.nl/paspoort-id-kaart/buitenland\">Nederlandse ambassades en consulaten-generaal</a>. Op hun websites vindt u de volgende informatie:</p>\n\n<ul>\n <li>hoe u een paspoort of ID-kaart aanvraagt;</li>\n <li>hoe u hiervoor een afspraak maakt;</li>\n <li>welke documenten u daarvoor nodig hebt.</li>\n</ul>\n\n<p><a href=\"https://www.rijksoverheid.nl/onderwerpen/paspoort-en-identiteitskaart/vraag-en-antwoord/wanneer-en-hoe-kan-ik-een-noodpaspoort-krijgen\">Nooddocumenten</a> kunt u aanvragen bij alle Nederlandse consulaire vertegenwoordigingen (ambassades, consulaten-generaal en consulaten).</p>"}, {"paragraphtitle": "Paspoort of ID-kaart aanvragen bij VFS Global", "paragraph": "<p>Nederlanders die in het buitenland wonen kunnen ook een (nieuw) paspoort of ID-kaart aanvragen bij <span lang=\"en\" dir=\"ltr\">VFS Global</span>. U betaalt hiervoor extra servicekosten.</p>\n\n<p><span lang=\"en\" dir=\"ltr\">VFS Global</span> is een extern bedrijf en geen onderdeel van het ministerie van Buitenlandse Zaken. </p>\n\n<p>U kunt in de volgende landen bij <span lang=\"en\" dir=\"ltr\">VFS Global</span> terecht voor het aanvragen van een (nieuw) paspoort of ID-kaart:</p>\n\n<ul>\n <li>Australië (Brisbane, Melbourne en Perth)</li>\n <li>Canada (Edmonton, Vancouver en Toronto)</li>\n <li>Nieuw-Zeeland (Auckland)</li>\n <li>Spanje (Barcelona en Madrid)</li>\n <li>Verenigd Koninkrijk (Londen, Birmingham en Edinburgh)</li>\n <li>Verenigde Staten (Chicago, Los Angeles, Houston en Boston)</li>\n <li>Zuid-Afrika (Durban en Kaapstad)</li>\n <li>Turkije (Izmir)</li>\n <li>Irak (Erbil)</li>\n</ul>\n\n<p>Lees de <a href=\"https://www.nederlandwereldwijd.nl/paspoort-id-kaart/buitenland\">voorwaarden voor de aanvraag van een paspoort of ID-kaart in het buitenland</a> op de website van Nederland Wereldwijd.</p>"}, {"paragraphtitle": "Paspoort en ID-kaart aanvragen in Nederland", "paragraph": "<p>U kunt ook <a href=\"https://www.nederlandwereldwijd.nl/paspoort-id-kaart/aanvragen-schiphol\">op Schiphol</a> en bij <a href=\"https://www.nederlandwereldwijd.nl/paspoort-id-kaart/aanvragen-grensgemeente\">een aantal grensgemeenten in Nederland</a> een paspoort of identiteitskaart aanvragen. Op Schiphol kan dit bij de paspoortbalie in Aankomsthal 2.</p>"}, {"paragraphtitle": "Paspoort of ID-kaart aanvragen zonder vaste woonplaats of verblijfplaats", "paragraph": "<p>Heeft u de Nederlandse nationaliteit, maar geen vaste woon- of verblijfplaats in Nederland? U kunt dan een paspoort of identiteitskaart aanvragen bij <a href=\"https://www.nederlandwereldwijd.nl/paspoort-id-kaart/aanvragen-grensgemeente\">verschillende Nederlandse grensgemeenten</a>.</p>"}, {"paragraphtitle": "Stap voor stap: reisdocument aanvragen in buitenland", "paragraph": "<ul>\n <li>Als aanvrager verschijnt u persoonlijk bij de ambassade of het consulaat zodat uw identiteit kan worden vastgesteld. Dat geldt ook voor kinderen.</li>\n <li>U doorloopt de <a href=\"https://www.nederlandwereldwijd.nl/paspoort-id-kaart/buitenland\">digitale paspoorttool</a> om vast te stellen of u nog meer documenten nodig heeft en om een afspraak te maken.</li>\n <li>U heeft het <a href=\"https://consular.mfaservices.nl/travel-documents\">Paspoortaanvraagformulier</a> ingevuld en ondertekend en neemt dit formulier mee samen met een <a href=\"https://www.rijksoverheid.nl/onderwerpen/paspoort-en-identiteitskaart/eisen-pasfoto-paspoort-id-kaart\">goed gelijkende pasfoto</a>.</li>\n <li>U moet kunnen <a href=\"https://www.rijksoverheid.nl/onderwerpen/paspoort-en-identiteitskaart/vraag-en-antwoord/wanneer-bewijs-nederlanderschap-nodig-waar-aanvragen\">aantonen dat u de Nederlandse nationaliteit bezit</a>. Vraagt u niet op tijd een nieuw paspoort of een Verklaring omtrent het bezit van Nederlanderschap aan? Dan kunt u in sommige gevallen uw Nederlanderschap verliezen. Bij twijfel over uw nationaliteit kunt u geen nieuw paspoort of ID-kaart krijgen. Lees voor meer informatie de <a href=\"https://www.rijksoverheid.nl/documenten/brochures/2017/01/03/nederlandse-nationaliteit-verliezen\">brochure Nederlandse nationaliteit automatisch verliezen.</a></li>\n <li>U moet bij uw aanvraag ál uw Nederlandse of buitenlandse reisdocumenten kunnen laten zien.</li>\n</ul>"}, {"paragraphtitle": "Afhalen reisdocument in buitenland", "paragraph": "<p>Het paspoort en de identiteitskaart worden in Nederland gemaakt en naar de ambassade of het consulaat opgestuurd waar u het document heeft aangevraagd. Daarom kan de behandeling van uw aanvraag enkele weken duren.</p>\n\n<p>De Nederlandse vertegenwoordiging laat u weten wanneer u het paspoort of de identiteitskaart kunt afhalen. U moet dit persoonlijk doen, behalve als dit door omstandigheden niet van u verwacht kan worden.</p>\n\n<p>Onder bepaalde voorwaarden kan het paspoort of de identiteitskaart naar het adres van de aanvrager worden opgestuurd. Het kan dan gaan om reisafstand of beperkte mobiliteit. U spreekt dit af bij de aanvraag. Opsturen kan alleen als dit veilig is en is voor eigen risico en rekening.</p>"}, {"paragraphtitle": "Bsn in paspoort", "paragraph": "<p>Vraagt u een Nederlands paspoort aan in het buitenland en heeft u een burgerservicenummer (bsn)? Dan komt uw bsn automatisch in uw paspoort te staan. Heeft u geen bsn, dan krijgt u een paspoort zonder bsn. U bent niet verplicht een bsn aan te vragen. De instantie waar u uw paspoortaanvraag indient checkt in de  Basisregistratie Personen (RNI, Registratie Niet-ingezetenen) of u een bsn heeft. U hoeft hier zelf dus niets voor te doen.</p>\n\n<p>Personen die na 1994 uit Nederland zijn vertrokken, hebben doorgaans een bsn. Misschien heeft u een oud sofinummer. In dat geval komt uw bsn niet in uw paspoort te staan.</p>"}, {"paragraphtitle": "Ministerie van Buitenlandse Zaken als uitgevende instantie", "paragraph": "<p>Sinds maart 2014 wordt op de houderpagina van alle paspoorten en identiteitskaarten die in het buitenland zijn aangevraagd &#39;minister van Buitenlandse Zaken&#39; vermeld. Uitgevende instanties kunnen via <a href=\"https://www.rvig.nl/consulaire-service-organisatie\">de locatiecodes in de chip van uw paspoort</a> zien waar uw paspoort is verstrekt.</p>"}], "authorities": ["Ministerie van Binnenlandse Zaken en Koninkrijksrelaties"], "subjects": ["Paspoort en identiteitskaart"], "themes": ["Migratie en reizen", "Recht, veiligheid en defensie"], "organisationalunits": ["Ministerie van Buitenlandse Zaken", "Ministerie van Binnenlandse Zaken en Koninkrijksrelaties"], "lastmodified": "2025-07-17T12:44:30.510Z", "license": "CC0 1.0 Universal", "rightsholders": ["Ministerie van Algemene Zaken"], "language": "nl-NL", "location": "Nederland"}