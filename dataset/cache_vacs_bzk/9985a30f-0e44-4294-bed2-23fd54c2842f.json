{"id": "9985a30f-0e44-4294-bed2-23fd54c2842f", "type": "vraag en antwoord", "canonical": "https://www.rijksoverheid.nl/onderwerpen/wet-open-overheid-woo/vraag-en-antwoord/waar-vind-ik-informatie-van-de-overheid", "dataurl": "https://opendata.rijksoverheid.nl/v1/infotypes/faq/9985a30f-0e44-4294-bed2-23fd54c2842f", "question": "Waar vind ik informatie van de overheid?", "introduction": "<p>Als u informatie van de overheid zoekt, kunt u contact opnemen met de organisatie die verantwoordelijk is, bijvoorbeeld de Rijksoverheid, provincie of gemeente. Ook zijn er verschillende websites waar u terecht kunt.</p>", "content": [{"paragraphtitle": "Ik zoek algemene informatie", "paragraph": "<p>Veel informatie van de overheid kunt u vinden op websites.</p>\n\n<ul>\n <li>Overheid.nl wijst u de weg naar <a href=\"https://www.overheid.nl/\">informatie en diensten van alle overheden</a>. Hier vindt u onder meer informatie over uw eigen buurt, over wat de overheid voor de burgers doet en over plannen, maatregelen en regels. Daarnaast vindt u er de contactgegevens van overheden.</li>\n <li>De overheid maakt steeds meer documenten, nota’s en andere informatie openbaar. Dat worden er de komende jaren steeds meer. <a href=\"https://organisaties.overheid.nl/woo\">Informatie die al openbaar is</a>, vindt u snel via de Woo-index.</li>\n <li>Heeft u hulp nodig bij het vinden van de informatie die u zoekt? Dan kunt u terecht bij:\n <ul>\n  <li>Een <a href=\"https://www.informatiepuntdigitaleoverheid.nl/\">Informatiepunt Digitale Overheid</a> (IDO) in de bibliotheek bij u in de buurt.</li>\n  <li>Een contactpersoon Woo. Bijna elke overheidsorganisatie heeft zo’n contactpersoon die u kan helpen om informatie te vinden. In de Woo-index vindt u de <a href=\"https://organisaties.overheid.nl/woo\">contactgegevens per organisatie</a>. Weet u niet bij welke overheidsorganisatie u moet zijn? Neem dan contact op met <a href=\"https://www.rijksoverheid.nl/contact/informatie-rijksoverheid\">Informatie Rijksoverheid</a>.</li>\n </ul>\n </li>\n</ul>\n\n<p>Soms krijgt u de informatie meteen. Anders wordt u doorverwezen naar iemand die u verder kan helpen.</p>"}, {"paragraphtitle": "Ik wil mijn eigen gegevens weten", "paragraph": "<p>Via <a href=\"https://mijn.overheid.nl/\">MijnOverheid.nl</a> kunt u uw eigen persoonlijke gegevens en informatie inzien. Bijvoorbeeld over uw inkomen, de gegevens die de gemeente over u heeft of een auto die op uw naam staat. Daarnaast heeft u een eigen digitale brievenbus voor e-mails van de overheid. Die heet de Berichtenbox en staat op MijnOverheid.nl. Daarin vindt u bijvoorbeeld mail over uw belastingaangifte, kinderbijslag, toeslagen of gemeentelijke belastingen. </p>"}, {"paragraphtitle": "Ik kan de informatie van de overheid die ik zoek niet vinden", "paragraph": "<p>U kunt contact opnemen met de Woo-contactpersoon van de overheidsorganisatie. Die kan u helpen de informatie die u zoekt te vinden. In de Woo-index vindt u de <a href=\"https://organisaties.overheid.nl/woo\">contactgegevens per organisatie</a>. Weet u niet bij welke overheidsorganisatie u moet zijn? Neem dan contact op met <a href=\"https://www.rijksoverheid.nl/contact/informatie-rijksoverheid\">Informatie Rijksoverheid</a>. U hoeft niet uit te leggen waarom u die informatie wilt hebben.</p>\n\n<p>De meeste Nederlandse gemeenten hebben een eigen telefoonnummer: het cijfer 14 plus het netnummer van de gemeente. Bijvoorbeeld 14010 voor Rotterdam, 14030 voor Utrecht of 140172 voor Alphen aan den Rijn.</p>"}, {"paragraphtitle": "Ik wil een Woo-verzoek indienen", "paragraph": "<p>Is de informatie die u zoekt niet openbaar of krijgt u de gevraagde informatie niet? Dan kunt u <a href=\"https://www.rijksoverheid.nl/onderwerpen/wet-open-overheid-woo/vraag-en-antwoord/hoe-dien-ik-een-woo-verzoek-in\">een Woo-verzoek doen</a>. </p>"}], "authorities": ["Ministerie van Binnenlandse Zaken en Koninkrijksrelaties"], "subjects": ["Wet open overheid (Woo)"], "themes": ["Overheid en democratie"], "organisationalunits": ["Ministerie van Binnenlandse Zaken en Koninkrijksrelaties"], "lastmodified": "2025-05-08T09:00:08.073Z", "license": "CC0 1.0 Universal", "rightsholders": ["Ministerie van Algemene Zaken"], "language": "nl-NL", "location": "Nederland"}