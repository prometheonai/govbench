{"id": "af499aa7-8c3a-46ea-85e6-ba2ff351a928", "type": "vraag en antwoord", "canonical": "https://www.rijksoverheid.nl/onderwerpen/bezwaar-en-beroep/vraag-en-antwoord/bezwaar-tegen-beslissing-overheid", "dataurl": "https://opendata.rijksoverheid.nl/v1/infotypes/faq/af499aa7-8c3a-46ea-85e6-ba2ff351a928", "question": "Hoe kan ik bezwaar maken tegen een beslissing van de overheid?", "introduction": "<p>U kunt een bezwaar opsturen naar de overheidsorganisatie die de beslissing heeft genomen. Dit kan per post en digitaal. U moet uw bezwaar indienen binnen 6 weken na bekendmaking van het besluit.</p>", "content": [{"paragraphtitle": "Bezwaar maken tegen een besluit van de overheid", "paragraph": "<p>U kunt in de volgende situaties bezwaar maken:</p>\n\n<ul>\n <li>U bent het niet eens met de beslissing op uw eigen aanvraag. Bijvoorbeeld als u een vergunning heeft aangevraagd en de gemeente uw aanvraag heeft afgewezen.</li>\n <li>U bent het niet eens met een beslissing op een aanvraag van iemand anders. De aanvraag moet ook invloed hebben op u. Uw buren hebben bijvoorbeeld een omgevingsvergunning voor bouwen gekregen om een uitbouw aan hun huis te maken. U bent tegen die verbouwing omdat deze de zon wegneemt.</li>\n <li>U heeft nadelige gevolgen van een beslissing van de overheid. Bijvoorbeeld de beslissing uw uitkering te verlagen omdat u onvoldoende naar werk zoekt.</li>\n</ul>"}, {"paragraphtitle": "De inhoud van uw bezwaar", "paragraph": "<p>Om bezwaar te maken moet u een bezwaar insturen. In een bezwaar legt u uit waarom u het niet eens bent met een beslissing. In het bezwaar moet het volgende staan:</p>\n\n<ul>\n <li>uw naam en adres;</li>\n <li>de datum;</li>\n <li>uitleg van het besluit waartegen u bezwaar maakt (sommige organisaties vragen om een kopie van dit besluit);</li>\n <li>waarom u het niet eens bent met het besluit en dus bezwaar maakt;</li>\n <li>uw handtekening.</li>\n</ul>"}, {"paragraphtitle": "Binnen 6 weken bezwaar maken", "paragraph": "<p>U moet binnen 6 weken nadat de beslissing is genomen bezwaar maken. Dit doet u bij de <a href=\"https://organisaties.overheid.nl/\">overheidsorganisatie</a> waar het om gaat. Dit kan per post en via een digitaal kanaal dat de overheidsorganisatie hiervoor heeft gekozen. Bijvoorbeeld e-mail of een webformulier.</p>\n\n<p>Nadat u een bezwaar heeft ingediend, <a href=\"https://www.rijksoverheid.nl/onderwerpen/bezwaar-en-beroep/vraag-en-antwoord/na-een-bezwaar\">neemt de overheid deze in behandeling</a>.</p>\n\n<p>Voor meer info, lees de <a href=\"https://www.rijksoverheid.nl/documenten/brochures/2015/04/14/bezwaar-en-beroep-tegen-een-beslissing-van-de-overheid\">brochure Bezwaar en beroep tegen een beslissing van de overheid</a>.</p>"}, {"paragraphtitle": "Geen bezwaar mogelijk bij besluit over algemene regels", "paragraph": "<p>Het is niet mogelijk bezwaar te maken tegen een besluit over algemene regels. Zoals een verbod van de gemeente om op zondag te collecteren. Dit besluit heeft niet alleen invloed op u, maar op iedereen die in uw gemeente woont.</p>"}, {"paragraphtitle": "Soms administratief beroep in plaats van bezwaar", "paragraph": "<p>Soms is bezwaar maken tegen een beslissing niet mogelijk, maar moet u een administratief beroep doen. Dit doet u bij een andere overheidsorganisatie dan de organisatie die de beslissing nam.  Bijvoorbeeld bij een minister als de gemeente uw jachtvergunning heeft ingetrokken. U kunt het administratief beroep indienen per post en digitaal.</p>\n\n<p>Onderaan uw beslissing staat of u bezwaar of beroep kunt aantekenen en bij wie.</p>"}, {"paragraphtitle": "Bezwaar indienen kost niets", "paragraph": "<p>Een bezwaar indienen kost niets. U bent ook niet verplicht een advocaat te nemen. U mág natuurlijk wel een advocaat inschakelen. Ook kunt u een getuige of deskundige een verklaring af laten leggen. Hieraan zijn wel kosten verbonden.</p>\n\n<h2>Vergoeding voor kosten die u maakt</h2>\n\n<p>U kunt de overheidsorganisatie waar het om gaat om een vergoeding vragen van de kosten die u heeft gemaakt. Krijgt u gelijk en wordt de beslissing van de overheid herroepen? Dan moet de overheid een deel van uw kosten betalen. Let op: u moet uw verzoek om vergoeding doen vóórdat er een beslissing is op uw bezwaar.</p>"}], "authorities": ["Ministerie van Binnenlandse Zaken en Koninkrijksrelaties", "Ministerie van Justitie en Veiligheid"], "subjects": ["Bezwaar en beroep"], "themes": ["Overheid en democratie"], "organisationalunits": ["Ministerie van Binnenlandse Zaken en Koninkrijksrelaties", "Ministerie van Justitie en Veiligheid"], "lastmodified": "2026-02-02T11:22:58.768Z", "license": "CC0 1.0 Universal", "rightsholders": ["Ministerie van Algemene Zaken"], "language": "nl-NL", "location": "Nederland"}