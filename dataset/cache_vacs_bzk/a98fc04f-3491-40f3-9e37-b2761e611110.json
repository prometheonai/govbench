{"id": "a98fc04f-3491-40f3-9e37-b2761e611110", "type": "vraag en antwoord", "canonical": "https://www.rijksoverheid.nl/onderwerpen/bezwaar-en-beroep/vraag-en-antwoord/in-hoger-beroep-tegen-beslissing-overheid", "dataurl": "https://opendata.rijksoverheid.nl/v1/infotypes/faq/a98fc04f-3491-40f3-9e37-b2761e611110", "question": "Hoe kan ik in (hoger) beroep gaan tegen een overheidsbeslissing?", "introduction": "<p>U kunt in beroep gaan als u het niet eens bent met de beslissing op uw bezwaar. Voordat u in beroep kunt gaan, moet u dus eerst bezwaar maken. Soms kunt u rechtstreeks in beroep gaan, zonder eerst bezwaar te maken. Hoger beroep is mogelijk als u het ook niet eens bent met de beslissing op uw beroep.</p>", "content": [{"paragraphtitle": "In beroep gaan", "paragraph": "<p>Bent u het niet eens met een het besluit op uw bezwaar? Dan kunt u in beroep gaan bij de rechter. U doet dit via een beroepschrift. Hierin legt u uit waarom u het niet eens bent met de beslissing op uw bezwaar.</p>"}, {"paragraphtitle": "In beroep gaan: vaak binnen 6 weken, soms 2 binnen weken", "paragraph": "<p>U moet uw beroepschrift meestal binnen 6 weken na de verzending van de beslissing versturen. Deze termijn <a href=\"https://www.rechtspraak.nl/Organisatie-en-contact/Rechtsgebieden/Bestuursrecht/Procedures/Paginas/Beroepsprocedure.aspx\">geldt bij beroep en bij hoger beroep</a>. In sommige gevallen, bijvoorbeeld in ziektewetzaken, is deze termijn maar 2 weken. Op de beslissing op uw bezwaar staat hoe lang u de tijd heeft op in beroep te gaan.</p>\n\n<h3>Beroep niet in behandeling als u te laat bent</h3>\n\n<p>Dient u uw beroepschrift niet op tijd in bij de rechter? Dan wordt uw beroep niet-ontvankelijk verklaard. Dit betekent dat de rechter uw beroep niet behandelt.</p>"}, {"paragraphtitle": "U heeft meer tijd nodig voor beroep", "paragraph": "<p>Heeft u meer tijd nodig voor uw beroep? Stuur dan binnen 6 weken een brief naar de rechtbank waarin staat: </p>\n\n<ul>\n <li>dat u in beroep gaat;</li>\n <li>waarom u het niet eens bent met de beslissing op uw bezwaarschrift;  </li>\n <li>waarom u meer tijd nodig heeft om in beroep te gaan.</li>\n</ul>\n\n<p>Stuur zo mogelijk ook een kopie van de beslissing op uw bezwaar mee. Soms is dit zelfs verplicht.</p>"}, {"paragraphtitle": "Inhoud beroepschrift", "paragraph": "<p>Gaat u in beroep, zet dan de volgende zaken in uw beroepschrift:</p>\n\n<ul>\n <li>leg uit waarom u het niet eens bent met de beslissing;</li>\n <li>geef aan wat volgens u de beslissing van de rechter moet zijn.</li>\n</ul>\n\n<p>Onderaan de beslissing op uw bezwaar staat bij welke rechterlijke instantie u in beroep moet gaan.</p>"}, {"paragraphtitle": "U kunt vragen om schadevergoeding en vergoeding proceskosten", "paragraph": "<p>U kunt ook schadevergoeding vragen. U moet dan wel aantonen dat u door de beslissing schade lijdt en hoe groot die schade is. Ook kunt u vragen om een vergoeding van de proceskosten. Vermeld dit in uw beroepschrift.</p>"}, {"paragraphtitle": "Vraag om voorlopige voorziening voor uitstel van uitvoering besluit", "paragraph": "<p>Zolang uw beroep in behandeling is, geldt de beslissing. De rechter kan tijdens deze periode echter een speciale regeling instellen om te voorkomen dat u onherstelbare schade ondervindt van een beslissing. Denk hierbij bijvoorbeeld aan het kappen van een boom.  Zo’n speciale regeling heet een voorlopige voorziening.</p>\n\n<h3>Vraag bij indienen beroepschrift gelijk om voorlopige voorziening</h3>\n\n<p>Om onherstelbare schade te voorkomen kunt u tegelijk met uw beroepschrift - of tijdens de beroepsprocedure – <a href=\"https://www.rechtspraak.nl/Organisatie-en-contact/Rechtsgebieden/Bestuursrecht/Procedures/paginas/voorlopig-voorziening.aspx\">een voorlopige voorziening aanvragen</a> bij de rechter. De rechter kan hierdoor bijvoorbeeld besluiten tot uitstel van het kappen van de boom totdat er een uitspraak is in het (hoger) beroep.</p>\n\n<h3>Geen beroep mogelijk bij voorlopige voorziening</h3>\n\n<p>Het is niet mogelijk om tegen een voorlopige voorziening in beroep te gaan.</p>"}, {"paragraphtitle": "U mag iemand machtigen of een advocaat nemen", "paragraph": "<p>In de beroepsprocedure bent u niet verplicht een advocaat in te schakelen. Het mag natuurlijk wel. Ook kunt u iemand machtigen om namens u in beroep te gaan. Is uw vertegenwoordiger geen advocaat, dan moet u de persoon schriftelijk machtigen. Deze machtiging moet u meesturen met het beroepschrift.</p>"}, {"paragraphtitle": "Soms meteen in beroep zonder eerst bezwaar te maken", "paragraph": "<p>Er zijn gevallen waarbij u niet eerst in bezwaar hoeft te gaan, maar rechtsreeks in beroep kunt gaan:</p>\n\n<ul>\n <li><a href=\"https://www.rijksoverheid.nl/onderwerpen/bezwaar-en-beroep/vraag-en-antwoord/beslissing-aanvraag-bezwaar-te-laat\">Een overheid beslist niet op tijd over een aanvraag</a> die u heeft gedaan. De rechter zal dan beoordelen of de organisatie tijdig heeft beslist. En of u recht heeft op een dwangsom.</li>\n <li>Uw geschil met de overheid gaat niet over feiten, maar over een zuiver juridische kwestie. En het staat al vast dat de desbetreffende overheid en u het daarover niet eens zijn. In uw bezwaarschrift verzoekt u de overheidsorganisatie om in te stemmen met rechtstreeks beroep. Als de organisatie hiermee instemt, kunt een beroepschrift indienen bij de rechter. Voeg dan bij uw beroepschrift de instemming van de overheidsorganisatie.</li>\n</ul>"}], "authorities": ["Ministerie van Binnenlandse Zaken en Koninkrijksrelaties"], "subjects": ["Bezwaar en beroep"], "themes": ["Overheid en democratie"], "organisationalunits": ["Ministerie van Binnenlandse Zaken en Koninkrijksrelaties", "Ministerie van Justitie en Veiligheid"], "lastmodified": "2025-11-05T08:14:11.780Z", "license": "CC0 1.0 Universal", "rightsholders": ["Ministerie van Algemene Zaken"], "language": "nl-NL", "location": "Nederland"}