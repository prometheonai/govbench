{"id": "745dd9f7-4816-4b7b-98eb-bb267ea46673", "type": "vraag en antwoord", "canonical": "https://www.rijksoverheid.nl/onderwerpen/overlijden/vraag-en-antwoord/wat-kan-ik-doen-met-het-as-van-een-overledene", "dataurl": "https://opendata.rijksoverheid.nl/v1/infotypes/faq/745dd9f7-4816-4b7b-98eb-bb267ea46673", "question": "Wat mag ik doen met de as van een overledene?", "introduction": "<p>Na de uitvaart moet de as van de overledene 1 maand in het crematorium blijven. Daarna krijgt u de asbus mee.</p>", "content": [{"paragraphtitle": "Mogelijkheden na ontvangst asbus", "paragraph": "<p>Als u de bus met as krijgt, kunt u de as:</p>\n\n<ul>\n <li>verstrooien op open zee of op een daarvoor bedoeld strooiveld;</li>\n <li>thuis bewaren;</li>\n <li>bijzetten in een daarvoor bedoeld deel van een crematorium of begraafplaats;</li>\n <li>begraven in een graf;</li>\n <li>meenemen naar het buitenland (uitvoeren).</li>\n</ul>"}, {"paragraphtitle": "As van overledene uitvoeren naar het buitenland", "paragraph": "<p>Voor het uitvoeren van as zijn wettelijk geen documenten vereist. Toch is het verstandig om een (Engelse) verklaring van overlijden en een verklaring van de crematie bij de asbus te doen.</p>\n\n<p>Voor meer informatie over de uitvoer via Schiphol kunt u contact opnemen met de Douane van Schiphol. Voor de lokale regels in het buitenland neemt u contact op met de <a href=\"https://www.rijksoverheid.nl/onderwerpen/ambassades-consulaten-en-overige-vertegenwoordigingen\">buitenlandse ambassade in Nederland</a>.</p>\n\n<p>De eigenaar van het crematorium moet de bus met as ten minste 1 maand bewaren. Wilt u meteen na de crematie de asbus meenemen naar het buitenland? Dan moet u <a href=\"https://www.rijksoverheid.nl/onderwerpen/overlijden/vraag-en-antwoord/welke-regels-gelden-er-bij-begraven-en-cremeren\">de officier van justitie om ontheffing van de bewaartermijn vragen</a>. Zonder die ontheffing moet u 1 maand wachten voordat u de asbus mag uitvoeren.</p>"}, {"paragraphtitle": "As van overledene invoeren naar Nederland", "paragraph": "<p>Er gelden in Nederland geen beperkingen of voorschriften als u as van een overledene invoert. Een speciaal vervoerbedrijf (repatriëringsbedrijf) kan de bus met as naar Nederland vervoeren. Het is soms ook mogelijk om de asbus als handbagage of ruimbagage in een vliegtuig mee te nemen. Dit hangt af van de regels van de luchtvaartmaatschappij.</p>\n\n<p>U heeft wettelijk geen invoerdocumenten nodig. Toch is het verstandig om bij de asbus een verklaring van overlijden en een verklaring van de crematie te voegen.</p>\n\n<p>De nabestaande die de zorg over de asbus heeft, moet deze ten minste 1 maand bewaren. Wilt u de asbus meteen na de crematie invoeren uit het buitenland? Dan moet u de officier van justitie om ontheffing van die bewaartermijn vragen. Voert u de asbus meteen na de crematie in en heeft u geen ontheffing? Dan moet u 1 maand wachten met verstrooiing of bijzetting van de as in Nederland.</p>"}], "authorities": ["Ministerie van Binnenlandse Zaken en Koninkrijksrelaties"], "subjects": ["Overlijden"], "themes": ["Familie, zorg en gezondheid"], "organisationalunits": ["Ministerie van Binnenlandse Zaken en Koninkrijksrelaties"], "lastmodified": "2025-12-29T22:59:33.082Z", "license": "CC0 1.0 Universal", "rightsholders": ["Ministerie van Algemene Zaken"], "language": "nl-NL", "location": "Nederland"}