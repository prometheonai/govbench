{"id": "6a9ca132-f502-4849-ba1c-1b6b78401762", "type": "vraag en antwoord", "canonical": "https://www.rijksoverheid.nl/onderwerpen/immigratie-naar-nederland/vraag-en-antwoord/wat-moet-ik-regelen-als-ik-in-nederland-kom-wonen", "dataurl": "https://opendata.rijksoverheid.nl/v1/infotypes/faq/6a9ca132-f502-4849-ba1c-1b6b78401762", "question": "Wat moet ik regelen als ik in Nederland kom wonen?", "introduction": "<p>U moet zich inschrijven bij de gemeente waar u gaat wonen. En u moet op zoek gaan naar een woning. Dit zijn 2 voorbeelden van zaken die u moet regelen als u in Nederland komt wonen.</p>", "content": [{"paragraphtitle": "Inschrijven bij gemeente", "paragraph": "<p>U schrijft zich in bij uw gemeente als u langer dan 4 maanden in Nederland komt wonen. Dit doet u uiterlijk 5 dagen na aankomst in Nederland. Maak hiervoor een afspraak bij de gemeente. Als u zich inschrijft zorgt de gemeente voor:</p>\n\n<ul>\n <li>Een burgerservicenummer (BSN) voor contact met de overheid. Bijvoorbeeld voor zorg of belastingen. </li>\n <li>Registratie in de Basisregistratie personen (BRP) waarin alle inwoners van Nederland (ingezetenen) staan geregistreerd. </li>\n</ul>"}, {"paragraphtitle": "Korter dan 4 maanden in Nederland: inschrijving BRP", "paragraph": "<p>Komt u korter dan 4 maanden naar Nederland? Dan kunt u zich niet inschrijven bij de gemeente. Maar u kunt zich wel laten  inschrijven als niet-ingezetene in de Basisregistratie Personen (BRP).</p>"}, {"paragraphtitle": "Werkgever regelt soms woning", "paragraph": "<p>Mogelijk regelt uw werkgever huisvesting als u in Nederland komt wonen. In bepaalde gevallen is uw werkgever dit verplicht om te doen. Neem hierover contact op met uw werkgever. </p>"}, {"paragraphtitle": "Zelf op zoek naar een woning", "paragraph": "<p>Zoekt u zelf een woning? Ga dan voor meer informatie naar pagina <a href=\"https://www.rijksoverheid.nl/onderwerpen/huurwoning-zoeken/ik-zoek-een-huurwoning\">Ik zoek een huurwoning</a>.</p>"}, {"paragraphtitle": "Zorgverzekering afsluiten", "paragraph": "<p>U moet een basisverzekering afsluiten. U bent dan <a href=\"https://www.rijksoverheid.nl/onderwerpen/immigratie-naar-nederland/vraag-en-antwoord/moet-ik-een-zorgverzekering-afsluiten-als-ik-in-nederland-ga-werken\">verzekerd voor zorg </a>uit het basispakket, zoals huisarts of ziekenhuis. Informeer hierover bij de <a href=\"https://www.skgz.nl/\">Stichting Klachten en Geschillen Zorgverzekeringen (SKGZ)</a>.</p>"}, {"paragraphtitle": "Huisarts zoeken", "paragraph": "<p>U bent niet verplicht om een huisarts te nemen. Maar het is wel goed om dit te doen, want dan krijgt u altijd zorg als u die nodig heeft. Informeer bij uw gemeente of zorgverzekeraar.</p>"}, {"paragraphtitle": "Belasting betalen", "paragraph": "<p>Als u in Nederland woont, betaalt u belasting. U krijgt vanzelf een brief van de <a href=\"https://www.belastingdienst.nl\">Belastingdienst </a>met de vraag om aangifte te doen.</p>"}, {"paragraphtitle": "Toeslagen ontvangen Belastingdienst", "paragraph": "<p>Mogelijk heeft u recht op 1 of meer toeslagen. Een toeslag is een bijdrage in de kosten die u maakt. Het hangt van uw (gezamenlijke) inkomen af of u toeslag krijgt. Het gaat om:</p>\n\n<ul>\n <li>kinderopvangtoeslag als u kinderen hebt naar de dagopvang of buitenschoolse opvang gaan;</li>\n <li>huurtoeslag als u in een huurhuis woont;</li>\n <li>zorgtoeslag als u een Nederlandse zorgverzekering heeft;</li>\n <li>kindgebonden budget als u kinderen heeft onder de 18 jaar.</li>\n</ul>"}, {"paragraphtitle": "DigiD aanvragen", "paragraph": "<p>In Nederland kunt u met een <a href=\"https://www.digid.nl/\">digitale identiteit (DigiD)</a> zaken met de overheid regelen. Bijvoorbeeld met de Belastingdienst. <a href=\"https://digid.nl/aanvragen\">U vraagt deze aan via digid.nl</a>.</p>"}, {"paragraphtitle": "Kinderen inschrijven op school", "paragraph": "<p>Als u kinderen heeft schrijft u deze in op de:</p>\n\n<ul>\n <li><a href=\"https://www.rijksoverheid.nl/onderwerpen/basisonderwijs\">basisschool</a> (van 4 tot 12 jaar);</li>\n <li><a href=\"https://www.rijksoverheid.nl/onderwerpen/voortgezet-onderwijs\">middelbare school</a> (vanaf 12 jaar). </li>\n</ul>"}, {"paragraphtitle": "Kinderbijslag aanvragen", "paragraph": "<p>Heeft u kinderen onder de 18 jaar? Zodra u staat ingeschreven bij uw gemeente vraagt u <a href=\"https://www.rijksoverheid.nl/onderwerpen/kinderbijslag\">kinderbijslag </a>aan voor de kinderen. U <a href=\"https://www.svb.nl/nl/kinderbijslag/hoe-vraagt-u-kinderbijslag-aan/kinderbijslag-aanvragen\">vraagt kinderbijslag aan bij de Sociale Verzekeringsbank</a>. Met kinderbijslag betaalt de overheid mee aan de kosten die horen bij de opvoeding van uw kind. Als uw kind 18 jaar wordt, stopt de kinderbijslag.</p>"}, {"paragraphtitle": "Overige zaken die u moet regelen", "paragraph": "<p>Daarnaast zijn er meer zaken die u mogelijk moet regelen. Bijvoorbeeld:</p>\n\n<ul>\n <li><a href=\"https://www.rdw.nl\">Autorijden in Nederland</a>. U kunt hiervoor terecht bij de RDW.</li>\n <li><a href=\"https://www.nvwa.nl/onderwerpen/op-reis-met-mijn-huisdier\">Huisdieren meenemen naar Nederland</a>. U kunt hiervoor terecht bij de Nederlandse Voedsel- en Warenautoriteit (NVWA).</li>\n <li><a href=\"https://www.idw.nl/\">Diploma of opleiding laten erkennen</a>. Informeer bij het Informatiecentrum Diplomawaardering.</li>\n <li>Bankrekening openen. Neem hiervoor contact op met een bank.</li>\n</ul>"}, {"paragraphtitle": "Persoonlijk overzicht maken als u naar Nederland komt", "paragraph": "<p>Wilt u weten wat u nog meer moet regelen als u naar Nederland komt? En waar u recht op heeft? <a href=\"https://www.rijksoverheid.nl/onderwerpen/immigratie-naar-nederland/vraag-en-antwoord\">Vul dan een paar vragen in over immigratie en krijg een persoonlijk overzicht.</a> U kunt een overzicht maken voor uzelf, uw partner en uw minderjarige kind. </p>"}], "authorities": ["Ministerie van Binnenlandse Zaken en Koninkrijksrelaties"], "subjects": ["Immigratie naar Nederland"], "themes": ["Migratie en reizen"], "organisationalunits": ["Ministerie van Binnenlandse Zaken en Koninkrijksrelaties"], "lastmodified": "2025-05-08T07:17:03.288Z", "license": "CC0 1.0 Universal", "rightsholders": ["Ministerie van Algemene Zaken"], "language": "nl-NL", "location": "Nederland"}