{"id": "f5f13a6a-c0f6-4ed7-8e6d-408c70ff637c", "type": "vraag en antwoord", "canonical": "https://www.rijksoverheid.nl/onderwerpen/kwaliteit-en-integriteit-overheidsinstanties/vraag-en-antwoord/waar-kan-ik-terecht-met-een-klacht-over-de-overheid", "dataurl": "https://opendata.rijksoverheid.nl/v1/infotypes/faq/f5f13a6a-c0f6-4ed7-8e6d-408c70ff637c", "question": "Waar kan ik een klacht indienen over een overheidsinstantie?", "introduction": "<p>Als u een probleem heeft met een overheidsinstantie, dan kunt u een klacht indienen bij de overheidsorganisatie of de gemeente waarover u de klacht heeft. Bent u niet tevreden over de afhandeling van uw klacht? Dan kunt u de Nationale ombudsman inschakelen.</p>", "content": [{"paragraphtitle": "Klacht indienen over een overheidsinstantie", "paragraph": "<p>Heeft u een klacht over een overheidsinstantie? Bijvoorbeeld UWV, de Belastingdienst, de politie of een gemeente? Dan kunt u een klacht indienen bij de betreffende instantie. Op de website van de instantie staat hoe u een klacht kunt indienen.  U kunt ook bellen met de instantie en vragen hoe u een klacht kunt indienen.</p>\n\n<h3><strong>Niet tevreden over de afhandeling van de klacht</strong></h3>\n\n<p>Heeft u een klacht over een overheidsinstantie, maar reageert die niet op uw klacht? Of vindt u dat de afhandeling van uw klacht te lang duurt? Dan kunt u gratis de <a href=\"https://www.nationaleombudsman.nl/\">Nationale Ombudsman inschakelen</a>. Dit kan ook als u vindt dat de overheid zich niet aan de wet houdt.</p>"}, {"paragraphtitle": "Klacht indienen over de AIVD of de MIVD", "paragraph": "<p>Heeft u een klacht over de Algemene Inlichtingen- en Veiligheidsdienst (AIVD)? Dan kunt u <a href=\"https://www.aivd.nl/onderwerpen/klacht-indienen-over-de-aivd\">een klacht indienen bij de minister van Binnenlandse Zaken en Koninkrijksrelaties (BZK)</a>.</p>\n\n<p>Als u een klacht heeft over de Militaire Inlichtingen en veiligheidsdienst (MIVD), dan kunt u <a href=\"https://www.defensie.nl/onderwerpen/klachten-en-schadeclaims/mivd\">een klacht indienen bij de minister van Defensie</a>. </p>\n\n<h3>Niet tevreden over klachtafhandeling AIVD of MIVD</h3>\n\n<p>Bent u niet tevreden over de afhandeling van de klacht over de AIVD of de MIVD? Dan kunt u een <a href=\"https://www.ctivd.nl/klachtbehandeling\">klacht indienen bij de toezichthouder voor de geheime diensten, de CTIVD</a>. Dat is de Commissie van Toezicht op de Inlichtingen- en Veiligheidsdiensten.</p>"}, {"paragraphtitle": "Klacht indienen over een gemeente", "paragraph": "<p>Als u een klacht heeft over uw gemeente, kunt u die indienen bij de gemeente zelf.</p>\n\n<h3>Niet tevreden over klachtafhandeling gemeente</h3>\n\n<p>Als u niet tevreden bent met de afhandeling, dan kunt u terecht bij een ombudsman. Als uw gemeente is aangesloten bij de Nationale ombudsman, dan kunt u daar uw klacht indienen. Op de website kunt u zien <a href=\"https://www.nationaleombudsman.nl/klacht-over-de-gemeente\">of uw gemeente is aangesloten bij de Nationale ombudsman</a>. Gemeenten die niet zijn aangesloten hebben een eigen ombudsvoorziening.</p>"}, {"paragraphtitle": "Klacht over dienstverlening Informatie Rijksoverheid", "paragraph": "<p>Een klacht over de dienstverlening van <a href=\"https://www.rijksoverheid.nl/contact\">Informatie Rijksoverheid</a> kunt u per e-mail, per post of telefonisch doorgeven. Stuur uw e-mail via het contactformulier. Dit <a href=\"https://www.rijksoverheid.nl/contact/contactformulier\">formulier</a> vindt u op deze website; onderaan de pagina via de link <em>Contact</em> (onder <em>Service</em>). Uw brief kunt u sturen naar Informatie Rijksoverheid, Postbus 20002, 2500 EA Den Haag. U kunt telefonisch contact opnemen via het telefoonnummer 1400. Dit kan op werkdagen van 8.00 tot 20.00 uur.</p>"}], "authorities": ["Ministerie van Binnenlandse Zaken en Koninkrijksrelaties"], "subjects": ["Kwaliteit en integriteit overheidsinstanties"], "themes": ["Overheid en democratie"], "organisationalunits": ["Ministerie van Binnenlandse Zaken en Koninkrijksrelaties"], "lastmodified": "2025-11-05T08:43:22.136Z", "license": "CC0 1.0 Universal", "rightsholders": ["Ministerie van Algemene Zaken"], "language": "nl-NL", "location": "Nederland"}